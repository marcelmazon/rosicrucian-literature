---
title: 'Il Cristianesimo dei Rosacroce'
language: 'it'
original_title: "The Rosicrucian Christianity Lectures"
original_language: 'en'
author: 'Max Heindel'
original_source_file: 'the-rosicrucian-christianity-lectures.md'
---

<h1 id="the-rosicrucian-cristianity-lectures">Il Cristianesimo dei Rosacroce</h1>

Max Heindel [1865-1919]

THE ROSICRUCIAN FELLOWSHIP  
International Headquarters Mt. Ecclesia  
P.O. Box 713  
Oceanside, California, 92054, USA  

### <h3 id="foreword">Prefazione</h3>

Le venti conferenze che si pubblicano in questo volume, originariamente furono composte da Max Heindel, e da lui stesso lette nel Novembre 1908 a Colombus, Ohio. L’autore ne curò pure la riproduzione a mimeografo e la distribuzione a tutti gli ascoltatori tanto di Columbus quanto delle altre città Seattle e Washington, dove la lettura fu ripetuta. Un amico di Max Heindel, il Sig. William M. Patterson, seguì l’autore a Chicago, Illinois, e ivi, non solo finanziò la pubblicazione delle venti Conferenze, ma coadiuvò anche alla revisione delle bozze di stampa di esse e dell’opera ” The Rosicrucian Cosmo-Conception ” (La Cosmogonia dei Rosacroce). Le conferenze furono allora stampate in opuscoli separati, mentre la ” Cosmo-Conception ” fu stampata in volume rilegato in tela. 

Max Heindei trascorse l’inverno 1907-1908 in Europa, dove venne in contatto coi Fratelli Maggiori dell’Ordine dei Rosacroce, sotto la guida dei quali ricevette il contenuto di queste conferenze, nonché le meravigliose verità contenute nella "Rosicrucian Cosmo-Conception”. Al momento in cui ricevè questo insegnamento, Max Heindel non si rese esatto conto dell’importanza e dell’estensione del lavoro che gli veniva affidato, con l’ingiunzione di curare la diffusione di tali insegnamenti nel mondo, a sollievo delle anime sofferenti. 

Fino dalla pubblicazione della Filosofia Rosacrociana e della costituzione e apertura di un Quartier Generale Mondiale in Oceanside, California (US.A.) nel 1911, i libri e gli opuscoli di Max Heindel furono tradotti e pubblicati in molte lingue. In ogni Paese molte persone hanno richiesto e si sono interessate a questi elevati Insegnamenti cristiani, che favoriscono il ritorno dell’Umanità alla Bibbia e sollevano la comprensione degli studiosi verso le consolanti verità contenute nella religione cristiana, dando la spiegazione dei Misteri contenuti nella Bibbia. 

Questo libro di conferenze, offre in una forma piana, accessibile a tutti, le verità circa la vera essenza dell’uomo, e spiega il perchè ed il come dei misteri che hanno turbato milioni di anime, facendo loro ripudiare la Bibbia ed abbracciare il materialismo. 

Il significato spirituale dell’Astrologia, quale chiave dell’anima, è esposto in una conferenza; in una altra sono chiaramente delineate le allegorie astronomiche della Bibbia. Il significato esoterico del ’’Padre Nostro” e quello della ’’Stella di Betlemme”, sono lucidamente rivelati al lettore, come pure il significato esoterico della Crocifissione di Gesù. La vita presente e la futura; gli Angeli e la loro azione a favore dell’umanità; il Parsifal ed il Mistero del Santo Graal; la Scienza della nutrizione e quella che insegna a prolungare la giovinezza e numerosi altri argomenti sono trattati in modo autorevole da un Veggente, che fu prescelto come Messaggero dei Grandi : dei Fratelli Maggiori dei!Ordine Rosacroce. 

\- Mrs. Max Heindel 

Mount Ecclesia, 
Ottobre 1939. 

### <h3 id="table-of-contents">Table of Contents</h3>

- [Prefazione](#foreword)
- [Conferenza n°1: L’ enigma della vita e della morte](#lecture-1)
- [Conferenza n°2: Dove vanno i morti?](#lecture-2)
- [Conferenza n°3: La vista spirituale e i Mondi spirituali](#lecture-3)
- [Conferenza n°4: Il sonno, i sogni, la trance, l’ipnotismo, la medianità e la pazzia](#lecture-4)
- [Conferenza n°5: La morte e la vita nel purgatorio](#lecture-5)
- [Conferenza n°6: La vita e l’attività nel Cielo](#lecture-6)
- [Conferenza n°7: La nascita è un quadruplice evento](#lecture-7)
- [Conferenza n°8: La Scienza della nutrizione](#lecture-8)
- [Conferenza n°9: Le allegorie astronomiche della Bibbia](#lecture-9)
- [Conferenza n°10: L’ Astrologia - suo scopo e suoi limiti](#lecture-10)
- [Conferenza n°11: La vista ed il discernimento spirituali](#lecture-11)
- [Conferenza n°12: Il Parsifal - celebre melodramma mistico di Wagner](#lecture-12)
- [Conferenza n°13: Gli Angeli quali agenti dell’evoluzione](#lecture-13)
- [Conferenza n°14: Lucifero - Tentatore o benefattore?](#lecture-14)
- [Conferenza n°15: Il Mistero del Golgota e il sangue purificatore](#lecture-15)
- [Conferenza n°16: La stella di Betlemme come fatto mistico](#lecture-16)
- [Conferenza n°17: Il mistero del Santo Graal](#lecture-17)
- [Conferenza n°18: Il Padre Nostro](#lecture-18)
- [Conferenza n°19: La forza dell’ avvenire - Il Vril, o che cosa?](#lecture-19)
- [Conferenza n°20: L’ Associazione e la razza futura](#lecture-20)

### <h3 id="diagrams">Diagrams</h3>

- [A Life Cycle](#diagram-a-life-cycle)
- [The Seven Days of Creation](#diagram-the-seven-days-of-creation)
- [As Above, So Below](#diagram-as-above-so-below)
- [The Relative Permanency of the Visible and Invisible Worlds](#diagram-the-relative-permanency-of-the-visible-and-invisible-worlds)
- [Vehicles of Highest Initiates and Ordinary Humanity](#diagram-vehicles-of-highest-initiates-and-ordinary-humanity)
- [The Caduceus: the Seven Days of Creation, and the Four Great Initiations](#diagram-the-caduceus-the-seven-days-of-creation-and-four-great-initiations)
- [The Four Kingdoms](#the-four-kingdoms)
- [The Lord's Prayer](#the-lords-prayer)
- [Constitution of the Earth](#constitution-of-the-earth)

Note: These diagrams were taken from The Rosicrucian Cosmo-Conception, by Max Heindel, and in some instances are numbered as in that book.

### <h3 id="lecture-1">Conferenza n°1: L’enigma della vita e della morte</h3>

Ad ogni nuova nascita una nuova vita appare nel mondo. Lenta mente, la piccola forma cresce, e si muove fra noi, diventa un fatto fra le nostre vite; ma finalmente viene il tempo in cui la forma cessa di muoversi e declina. La vita che venne, non sappiamo da dove, passa nell’invisibile al di là. Addolorati e perplessi, noi ci poniamo allora le tre grandi domande intorno alla nostra esistenza: « Donde veniamo? Perchè siamo qui? Dove andiamo? ». 

Da ogni culla, il pauroso spettro della morte getta la sua ombra. Esso visita ugualmente il palazzo e la capanna. Nessuno vi si sottrae; vecchi o giovani, sani o malati, ricchi o poveri, tutti, tutti nello stesso modo dobbiamo varcare la lugubre porta e attraverso tutte le età è risuonato il grido angoscioso invocante la soluzione dell’enigma della Vita e dell’enigma della Morte. 

Disgraziatamente la fantasia di persone che nulla sapevano si è molto sbizzarrita sull’argomento ed è perciò che si è considerata opinione sicura che nulla di definito si possa conoscere intorno a questo importante problema della nostra esistenza, e cioè sulla Vita prima della sua manifestazione attraverso lo stretto passaggio della nascita ed al di là dell’ampio portone della morte. 

Tale opinione è errata. Nozioni positive e dirette si possono avere da chiunque si prenda la pena di coltivare il « sesto senso », che è latente in tutti. Quando questo senso è acquistato, esso apre i nostri occhi spirituali così che scorgiamo gli spiriti che sono pronti ad entrare nella vita fisica mediante la nascita, e quelli che sono rientrati nell’Al- di-là dopo la Morte. Noi li vediamo così chiaramente e decisamente come riconosciamo gli essere fisici mediante la vista ordinaria. Ma non è necessaria l’informazione diretta sui mondi interiori per soddisfare la mente indagatrice, come non è necessario visitare la Cina per conoscerne le condizioni di vita. Noi impariamo tutto intorno ai paesi stranieri attraverso i rapporti dei viaggiatori che ne sono tornati. Abbiamo notizie sull’Al-di-là quante ne abbiamo sull’interno dell’Africa, dell’Australia e della Cina. 

La soluzione del problema della Vita e dell’Essere, esposta nelle pagine seguenti, si fonda sulle testimonianze di molti che hanno sviluppato la qualità sopra menzionata e sono qualificati per investigare i piani superiori o superfisici in maniera scientifica. Tutto ciò è in armonia coi fatti scientificamente accertati; è una verità di natura che governa il progresso umano, come la legge di gravitazione serve per mantenere i pianeti immutabilmente nella loro orbita intorno al Sole. 

Tre teorie sono state presentate per risolvere il problema della Vita e della Morte, e sembra essere universalmente riconosciuto che una quarta concezione sarebbe impossibile. Se così è, una delle tre teorie deve essere la vera, altrimenti il problema rimarrebbe insolubile, almeno per l’uomo. 

L’enigma della Vita c della Morte è un problema basilare; tutti dobbiamo risolverlo ad un dato momento ed è della massima importanza per ogni essere umano la scelta che egli farà giacché tale scelta colorirà tutta la sua vita. Onde poter scegliere intelligentemente è necessario dì conoscere le tre teorie, di confrontarle e di valutarle tenendo la mente aperta e libera dagli impedimenti di idee preconcette, pronti ad accettare o rigettare ciascuna di esse a seconda del suo merito reale. Esaminiamo prima di tutto le tre teorie e vediamo come esse si accordino coi fatti reali della vita, e come siano in armonia con altre leggi naturali già conosciute, visto che in natura la discordanza è impossibile. 

TEORIA MATERIALISTA. - La Teoria materialista sostiene che la vita è un viaggio dalla nascita alla tomba, che la mente è il prodotto della materia, che l’uomo è la più alta intelligenza del cosmo, e che l’intelligenza perisce quando il corpo si dissolve con la morte. 

TEORIA TEOLOGICA. - La teoria teologica asserisce che ad ogni nascita un’anima, nuovamente creata, entra nell’arena della vita uscendo fresca dalle mani di Dio; che al termine di un breve periodo di vita nel mondo materiale, essa passa attraverso la porta della morte, nell’invisibile Al-di-là per rimanervi, e che la sua felicità od infelicità in quel luogo è determinata per tutta l’eternità da ciò che essa ha creduto avanti la morte. 

TEORIA DELLA RINASCITA. - La teoria della rinascita insegna che ogni anima è parte integrante di Dio, che essa sviluppa tutte le possibilità divine come il seme sviluppa la pianta, che per mezzo di esistenze ripetute in un corpo terreno gradatamente perfezionato, questi poteri latenti vengono lentamente sviluppati in energia dinamica; che nessuno è perduto; ma che tutti gli Ego raggiungeranno in ultimo la méta della perfezione e riunione con Dio, portando seco l’esperienza accumulata, frutto del loro pellegrinaggio attraverso la materia. 

Esaminando la teoria Materialistica alla luce delle leggi conosciute della natura, ci accorgiamo che essa si oppone a leggi ben note, come quelle che dichiarano la materia e la forma indistruttibili. Secondo queste leggi la mente non può essere distrutta alla morte, come la teoria materialistica sostiene, giacché se nulla può essere distrutto, non lo può essere neppure la mente. 

Inoltre la mente è evidentemente superiore alla materia poiché modella l’aspetto esteriore in modo che questo rispecchia la mente; e noi sappiamo che le particelle del nostro corpo sono in perpetuo cambiamento e che l’intero corpo si cambia entro sette anni. Se la teoria materialistica fosse vera, anche la nostra coscienza dovrebbe subire un intero cambiamento, senza memoria di ciò che avvenne prima, così che nessuno potrebbe ricordare un avvenimento dopo più di sette anni. 

Ma sappiamo che questo non accade. Ci ricordiamo anzi tutta la nostra vita, il più piccolo incidente, per quanto dimenticato, è vivamente ricordato da una persona che stia per affogare, o che si trovi in stato di « trance » o di « ipnosi ». Il materialismo non tiene conto di questi stati di subcoscienza o di supercoscienza; esso non può spiegarli, ma di fronte alle investigazioni scientifiche che hanno stabilito la verità dei fenomeni psichici al di là di ogni discussione, il metodo di ignorare piuttosto che di confutare questi fatti è un difetto fatale per una teoria che pretende di risolvere il più grande problema della vita; anzi la Vita stessa. 

La teoria materialistica ha molte altre manchevolezze che ci impediscono di accettarla; ma ne abbiamo detto abbastanza per giustificare il nostro rifiuto e per rivolgersi alle altre due. 

Una delle più grandi difficoltà della dottrina Teologica è la sua completa e confessata insufficienza. Stando a questa teoria secondo cui un’anima nuova è creata ad ogni nascita, miriadi di anime dovrebbero essere state create dal principio dell'esistenza (anche se questo princìpio lo mandiamo indietro solo di 6000 anni). Secondo alcune sette soltanto 144.000 anime saranno salvate, il resto dovrà essere torturato per sempre. E questo viene chiamato il Piano di salvezza di Dio presentato come prova del Suo meraviglioso amore. 

Supponiamo che un cablogramma ricevuto da New York informi che un grande trasantlantico è per affondare al di là di Sandy Hook e che tremila persone sono in pericolo di annegare. Considereremo noi un glorioso piano di salvezza l’inviare un piccolo veloce motoscafo in loro soccorso così da riuscire a salvare solo due o tre persone? Certamente no. Soltanto se con mezzi adeguati venisse provveduto a salvare almeno la grande maggioranza dei naufraghi, si potrebbe parlare di un piano di salvezza. 

II « piano di salvezza» presentato dai teologi è peggiore di quello che sarebbe mandare un motoscafo per salvare le persone di un transatlantico perchè due o tre persone salvate sono una percentuale più grande su un totale di tremila persone che non 144.000 su tutte le miriadi di anime create secondo il piano teologico. Se Dio avesse realmente elaborato un simile piano, sembrerebbe alla mente razionale che Egli non potesse essere l’infinita sapienza, in quanto permetterebbe al diavolo di sopraffarlo, e di torturare la grande maggioranza dell’umanità. Egli non potrebbe dunque essere buono. E se non può aiutare se stesso, Egli non è onnipotente. In nessun caso Egli potrebbe perciò essere Dio. Tali supposizioni sono tuttavia impensabili come corrispondenti a verità; questo non può essere il piano di Dio, ed è una volgare diffamazione l’attribuirlo a Lui. 

Se ci volgiamo alla dottrina della Reincarnazione (rinascita in corpi umani) la quale sostiene che si verifica un lento processo di sviluppo condotto con immutabile persistenza attraverso ripetute incarnazioni in forme umane di sempre crescente efficienza, mediante le quali tutti gli esseri sono portati col tempo ad un’altezza di spiritualità che supera la nostra limitata possibilità di concezione attuale, possiamo prontamente scorgere la sua armonia coi metodi della Natura. Dovunque, in natura, si constata questo lento e persistente anelito verso la perfezione, e da nessuna parte si constata un improvviso processo di creazione e di distruzione analogo al piano che i teologi o i materialisti vorrebbero farci credere. 

La scienza riconosce il processo di evoluzione come il metodo di sviluppo naturale, simile per la stella del cielo e per la stella di mare, per il microbo e per l’uomo. E’ il processo dello spirito che si svolge nel tempo e se ci guardiamo attorno e notiamo l’evoluzione del nostro universo tridimensionale, non può sfuggirci il fatto che anche il nostro cammino è tridimensionale: è una spirale, ogni cerchio della spirale è un ciclo, ed un ciclo segue l’altro in una progressione ininterrotta, come i cerchi della spirale si susseguono l’uno all’altro, ogni ciclo divenendo il prodotto perfezionato di quello precedente è la base di progresso per i cicli successivi. 

Una linea retta non è che l’estensione di un punto ed analoghe sono le teorie dei materialisti e dei teologi. La linea materialistica dell’esistenza va dalla nascita alla morte, il teologo comincia la linea ad un punto che precede la nascita e la conduce nell’invisibile al di là del momento della morte. 

Non c’è nessun ritorno. L’esistenza così trascorsa, potrebbe estrarre soltanto un minimo di esperienza dalla scuola della vita, così come potrebbe essere ottenuta da esseri ad una sola dimensione, incapaci di espandersi o di elevarsi a sublimi altezze di sviluppo. 

Un sentiero a zig zag, a due sole dimensioni, per la vita che si evolve, non sarebbe affatto possibile, sarebbe come un cerchio e significherebbe un girare incessantemente intorno alle stesse esperienze. Tutto in natura ha uno scopo e quindi anche la terza dimensione lo ha. Affinchè si possa vivere secondo le opportunità offerte da un universo tridimen- sionale, il cammino dell’evoluzione deve essere una spirale: e così è. Ovunque, in cielo, in terra, tutte le cose procedono in avanti, sempre verso l’alto. 

La modesta pianticella del giardino e la gigantesca palma della California coi suoi quaranta piedi di diametro, mostrano ugualmente la spirale nella sistemazione dei loro rami, ramoscelli e foglie. Se studiamo la grande volta del cielo ed esaminiamo le nebulose a spirale, che sono mondi in formazione e il sentiero dei sistemi solari, è evidente il loro modo di progressione. 

Troviamo un’altra illustrazione della progressione a spirale nel corso annuale del nostro pianeta. In primavera esso emerge dal suo periodo di riposo, dal suo sonno invernale. Noi vediamo la vita sbocciare dappertutto. Tutte le attività della vita sono stimolate a produrre. Il tempo passa, il grano e l'uva maturano e se ne fa la raccolta e di nuovo il silenzio e la inattività dell’inverno prendono il posto dell’attività estiva e nuovamente la coltre nevosa avvolge la terra. Ma questa non dormirà per sempre; si sveglierà ancora al canto della nuova primavera ed avrà allora progredito un poco sul sentiero del tempo. 

E’ possibile che una Legge, universale in tutti gli altri piani della natura, agisca diversamente nei riguardi dell’uomo? Si sveglierà la terra ogni anno dal suo sonno invernale, vivranno di nuovo l’albero e il fiore, mentre l’uomo morirà? No; ciò è impossibile in un universo governato da leggi immutabili. La stessa legge che sveglia la vita nella pianta e la spinge verso una nuova crescita, deve svegliare l'essere urna no ad un ulteriore progresso verso la mèta di perfezione. Perciò la dottrina di rinascita e di ripetute incarnazioni umane, in veicoli gradualmente più perfetti, è in completo accordo con l’evoluzione e coi fe- nomeni della natura quando dichiara che la morte e la nascita si seguono l’una all’altra successivamente. E’ in perfetta armonia con la legge dei cicli alternati, la quale stabilisce che attività e riposo, flusso e riflusso, estate e inverno devono seguirsi fra di loro in ordine ininterrotto. E’ anche in perfetto accordo con la fase a spirale della legge di evoluzione quando dichiara che ogni volta che lo spirito torna ad una nuova nascita, assume un corpo migliore, e che come l'uomo pro- gradisce in conquiste mentali, morali e spirituali, in conseguenza delle esperienze accumulate nelle vite trascorse, egli rinasce anche in un ambiente migliore. 

Quando cerchiamo di risolvere l'enigma della vita e della morte, di trovare una risposta che soddisfi sia la mente che il cuore circa la differenza di doni agli esseri umani, e di dare una ragione per l’esistenza del dolore e della pena; quando domandiamo perchè un individuo è allevato in mezzo al lusso mentre l’altro riceve più calci che pane; perchè uno ottiene l'educazione morale mentre a un altro non s’insegna che a rubare ed a mentire; perchè una ha la faccia e il por- tamento di una Venere mentre l’altra ha una testa di Medusa; perchè uno ha salute perfetta, mentre un altro non ha che sofferenze; perchè uno ha l’intelletto di un Socrate ed un altro può appena contare « uno, due, molti », come gli aborigeni Australiani — noi non otteniamo nessuna soddisfazione dal materialista o dal teologo. Il materialista ci dà la legge di ereditarietà come una ragione per la malattia e, in quanto alle condizioni economiche, uno Spencer ci dice che nel mondo animale la legge di esistenza è: « mangiare o essere mangiati » e nella società civile è:« imbrogliare o essere imbrogliati ». 

L’ereditarietà risponde solo parzialmente per quel che riguarda la costituzione fisica. Ogni simile produce il suo simile per quel che concerne la forma, ma l’ereditarietà non risponde delle tendenze morali e delle inclinazioni mentali, che differiscono in ogni individuo. L’ereditarietà è un fatto nei regni inferiori dove tutti gli animali della stessa specie si assomigliano, mangiano lo stesso cibo ed agiscono allo stesso modo in circostanze analoghe, perchè essi non hanno una volontà individuale, ma sono dominati da uno Spirito-di-gruppo comune. Nel regno umano la cosa è diversa. Quando gli anni dell'infanzia della giovinezza sono passati, l’Ego interiore foggia il suo strumento in modo che esso riflette se stesso nei lineamenti. Perciò non ci sono due persone perfettamente uguali. Perfino i gemelli che nell’infanzia si somigliano e si scambiano fra loro, crescendo si differenziano perchè i lineamenti di ognuno esprimono il pensiero dell’Ego interiore. 

Sul piano morale prevale la medesima condizione. Gli archivi della polizia mostrano che per quanto i figli di criminali abituali posseggano tendenze criminali, essi si mantengono invariabilmente fuori dai « tribunali », e nelle « statistiche dei bricconi » di Europa e di America è difficile di trovare padre e figlio insieme. Ci sono anche criminali che sono figli di persone oneste, e perciò l’ereditarietà non vale a spiegare le tendenze morali. 

Quando passiamo a considerare le facoltà superiori intellettuali mistiche, troviamo che i figli di un genio sono mediocri e spesso perfino idioti. Il cervello di Cuvier fu il più grande cervello che fosse mai stato pesato ed analizzato dalla scienza: i suoi cinque figli morirono di paresi. Il fratello di Alessandro Magno era un idiota, e si potrebbero citare casi all’infinito per mostrare che l’ereditarietà conta solo in parte per la somiglianza della forma e non ha niente a che fare con le condizioni morali e mentali. E’ la legge di attrazione che spinge i musicisti ad aggregarsi in sale da concerti e favorisce riunioni di persone colte per la somiglianza di gusti che le accomuna; è la legge di conseguenza che attira uno che abbia sviluppato tendenze criminali in ambienti criminali, così che egli possa imparare a fare il bene esperimentando i guai che capitano a chi agisce male. Queste due leggi riescono meglio della ereditarietà a spiegare i fatti delle associazioni e del carattere. 

Il teologo spiega che tutte le condizioni sono prodotte dal volere di Dio che, nella Sua inscrutabile saggezza, ritiene bene di fare alcuni ricchi e molti poveri; alcuni intelligenti, altri ottusi, ecc.; che Egli manda pene e prove a tutti, molte alla maggioranza e poche ad alcuni favoriti, e ci viene detto che bisogna accettare la nostra sorte senza mormorare. Ma è difficile di guardare con amore ai cieli quando uno sa che di là scende il capriccio divino, di là viene tutta la nostra miseria, sia essa grande o piccola, e la benevola mente umana si rivolta al pensiero di un padre che dispensa amore, conforto e ricchezza ad alcuni, o manda dolori, sofferenze e miseria a milioni di altri. Certamente deve esserci una soluzione diversa da questa al problema della vita. Non è più ragionevole pensare che i teologi possono aver male interpretato la Bibbia, piuttosto che addossare una condotta così mostruosa a Dio? 

La legge di Rinascita offre una soluzione ragionevole a tutte le ineguaglianze della vita, ai suoi dolori ed alle sue pene e quando è accoppiata con l’altra legge — la legge di Conseguenza — mostra anche la via verso l’emancipazione. 

La legge di Conseguenza è la legge di giustizia della natura. Essa stabilisce che ogni uomo raccoglie ciò che ha seminato. Ciò che abbiamo, ciò che siamo, tutte le nostre buone qualità sono il risultato del nostro lavoro nel passato; di là vengono i nostri talenti. Quel che ci manca in perfezionamento fisico, morale o mentale è dovuto a trascuratezza o a mancanza di opportunità nel passato; ma un giorno, in qualche luogo, avremo altre opportunità e ricupereremo il perduto. In quanto ai nostri obblighi verso altri e ai loro debiti verso di noi, la legge di Conseguenza ha cura anche di questo. Quel che non può essere liquidato in una vita, rimane per le vite future. La morte non cancella i nostri obblighi, come il trasferirsi in un’altra città non paga i nostri debiti. La legge di Rinascita procura un nuovo ambiente, ma in esso ci sono i nostri antichi amici e i nostri antichi nemici. Noi stessi li conosciamo, giacché quando incontriamo una persona per la prima volta e sentiamo qualcosa in noi come se l’avessimo conosciuta tutta la nostra vita, quello non è che il riconoscimento dell’Ego che spezzando il velo della carne, riconosce un vecchio amico. Quando incontriamo una persona che ci ispira subito timore o ripugnanza, è di nuovo un messaggio dell’Ego che ci avverte di un nostro antico nemico. 

L’insegnamento occulto concernente la vita, il quale basa la sua soluzione sulle leggi gemelle di Conseguenza e di Rinascita, sostiene semplicemente che il mondo intorno a noi è una scuola di esperienza; che, come noi mandiamo un fanciullo a scuola un giorno dopo l’altro affinchè possa imparare sempre di più mentre avanza attraverso i vari gradi, dal giardino d’infanzia all’università, così l’Ego dell’uomo, come un figlio del Padre, va alla scuola della vita un giorno dopo l'altro. Ma, in quella vita più grande dell’Ego ogni giorno di scuola è una vita sulla terra, e la notte che intercorre fra i due giorni nella scuola del fanciullo, corrisponde al sonno di morte nella vita più vasta dell’Ego umano (lo spirito nell’uomo). 

In una scuola vi sono molte classi. I fanciulli più anziani, che sono stati a scuola molte volte, hanno lezioni molto differenti dai bambini del giardino d’infanzia. Così nella scuola della vita, coloro che si trovano in alte posizioni conquistate con le loro elevate facoltà, sono i nostri fratelli maggiori, ed i selvaggi stanno appena entrando nelle classi inferiori. Ciò che questi sono, noi lo siamo stati, e tutti raggiungeranno col tempo un punto nel quale saranno più saggi del più grande saggio che ora conosciamo. Non si sorprenda il filosofo nel vedere il potente schiacciare il debole; i fanciulli maggiori sono crudeli coi loro fratelli minori ad un certo periodo della loro età, perchè non hanno ancora sviluppato il vero senso del giusto; ma crescendo imparano a proteggere il debole. Cosi faranno i figli della più ampia vita. L’altruismo fiorisce sempre di più dappertutto ed il giorno verrà in cui tutti gli uomini saranno buoni e benevoli come lo sono stati i maggiori Santi. 

Vi è un solo peccato: l’Ignoranza, ed una sola salvezza: la Conoscenza Applicata. Tutti i dolori, le sofferenze e le pene possono ricercarsi nell’ignoranza di come agire, e la scuola della vita è tanto necessaria per sviluppare le nostre facoltà latenti, quanto la scuola giornaliera lo è per sviluppare quelle del fanciullo. 

Quando arriviamo a renderci conto che così deve essere, la vita prende ad un tratto un aspetto del tutto differente. Non c’importa allora quali siano le condizioni in cui ci troviamo; il conoscere che noi le abbiamo determinate ci aiuta a sopportarle con pazienza e, soprattutto, il sentimento meraviglioso che noi siamo padroni del nostro destino e possiamo foggiare il futuro quale lo vogliamo, è di per se stesso un potere. Sta a noi di sviluppare quello che ci manca. Certamente abbiamo da fare i conti col passato e forse molta infelicità ci attende ancora per cattive azioni compiute, ma se cesseremo di fare il male, po- tremo guardare con gioia ad ogni afflizione come alla liquidazione di un vecchio debito, ed all’approssimarsi del giorno in cui avremo il nostro registro messo in pari. Non è valida l’obbiezione che spesso i più retti soffrono di più. Le grandi Intelligenze che distribuiscono ad ogni uomo l’ammontare del suo debito passato, il quale deve essere liquidato in ogni vita, aiutano sempre l’uomo che paga quei suoi debiti senza aggiungervi nuove colpe, dandogli il massimo carico che egli può portare, per affrettargli il giorno dell’emancipazione, ed in questo senso è strettamente vero che « Dio castiga quelli che ama ». 

La dottrina della Rinascita è qualche volta confusa con la teoria della trasmigrazione, la quale insegna che un’anima umana può incarnarsi in un animale. Ciò non ha nessun fondamento in natura. Ogni specie di animale è l’emanazione di uno Spirito di gruppo che governa ciascun animale dall’esterno, mediante la suggestione. Esso funziona nel Mondo del Desiderio e siccome là non esiste la distanza, può influenzare i suoi membri ovunque si trovino. Lo spirito umano, l’Ego, al contrario, entra direttamente nel corpo denso; vi è infatti uno spirito individuale in ogni persona che abita nel suo strumento e lo guida dall'interno. Questi sono due stadi veramente differenti di evoluzione, ed è tanto impossibile per un uomo d'incarnarsi in un corpo animale quanto per uno spirito di gruppo di prendere forma umana. 

La domanda « Perchè non ricordiamo le nostre esistenze passate? » è un’altra difficoltà soltanto apparente. Se riflettiamo che abbiamo un cervello interamente nuovo ad ogni nascita, e che lo spirito umano è debole ed impacciato nel suo nuovo ambiente, tanto da non riuscire a fare nessuna profonda impressione sul cervello nei giorni dell’infanzia, durante i quali esso è così sensibile, la cosa non è poi tanto sorprendente. 

Alcuni fanciulli tuttavia rammentano il passato, specialmente nei primi anni, ed è uno dei fatti p»u imbarazzanti dell’infanzia, che essi siano spesso rosi mar compresi dai loro maggiori. Quando essi parlano del passato sono messi in ridicolo, qualche volta anche puniti per essere considerati come «visionari». Se i bambini parlano di invisibili compagni dei loro giuochi e dicono di « vedere » delle cose (giacché molti bambini sono chiaroveggenti), incontrano lo stesso trattamento, ed il risultato inevitabile è che i piccoli imparano a tacere finché perdono quella loro facoltà. Qualche volta accade però che i balbettamenti di un fanciullo sono ascoltati ed allora ne vengono fuori delle rivelazioni meravigliose. Lo scrittore conobbe un caso simile alcuni anni fa sulle coste del Pacifico. 

Una bambina a Santa Barbara incontrò per la strada un signore a nome Roberto e gli corse incontro chiamandolo « papà », affermando di aver vissuto con lui e con un’altra mamma in una piccola casa presso un ruscello e che una mattina egli aveva lasciato la capanna e non era più tornato. Lei e la mamma erano morte tutte e due di fame, e la piccola concludeva bizzarramente: «Ma io non morii: sono venuta qui». La storia non fu subito controllata interamente, ma nel pome- riggio, per mezzo di ripetute interrogazioni, divenne palese la sua veracità. Era la storia del Sig. Roberto, di una sua fuga giovanile, del suo matrimonio e della sua emigrazione dall’Inghilterra in Australia, della costruzione di una capanna presso un fiume lontano da ogni altra abitazione; del modo come egli aveva lasciato la moglie e la bambina a causa di un suo arresto; del rifiuto che egli ebbe dalla polizia di corrispondere con la moglie perchè il commissario temeva un tranello; di come egli fu spinto verso la costa sotto la minaccia di una rivoltella, condotto in Inghilterra e processato per un furto in una Banca commesso la notte stessa del suo imbarco per l’Australia, e di come egli potè provare la sua innocenza. Solo allora vennero prese in considerazione dalle autorità le sue insistenti dichiarazioni circa la moglie ed una bambina che. senza di lui, sarebbero morte di fame. Venne allora inviato un telegramma e organizzate delle ricerche, in seguito alle quali si seppe che erano stati trovati soltanto gli scheletri di una donna e di una bambina. Tutte queste cose confermarono la storia della piccola di tre anni, ed avendole mostrato varie fotografie a caso, ella scelse quelle del Sig. Roberto e di sua moglie, malgrado che il Sig. Roberto fosse molto cambiato nei diciotto anni intercorsi fra la tragedia e l’incidente di S. Barbara. 

Non si deve supporre però, che tutti quelli che passano attraverso la porta della morte rientrino così sollecitamente nella vita fisica. Un intervallo così breve non darebbe all’anima nessuna opportunità di fare l’importante lavoro di assimilazione delle esperienze e di preparazione per una nuova vita sulla terra. Ma una bimba di tre anni non può avere avuto nessuna esperienza importante, perciò essa cerca di reincarnarsi presto, e spesso nella medesima famiglia in cui già era. I bambini spesso muoiono perchè un cambiamento nelle abitudini dei genitori ha frustato l’opera dei loro atti passati. E’ allora necessario di cercare una nuova opportunità; oppure essi nascono e muoiono per insegnare ai genitori una lezione necessaria. In un caso un Ego dovette incarnarsi otto volte nella medesima famiglia per il suddetto scopo prima che la lezione fosse imparata. Era un amico della famiglia, il quale acquistò gran merito per averla così aiutata. 

La legge di Rinascita, quando non è modificata dalla legge di Conseguenza, come nei casi citati, agisce secondo il movimento del Sole conosciuto come « la precessione degli equinozi » mediante il quale il Sole retrocede attraverso i dodici segni dello Zodiaco, durante quello che si chiama l’anno siderale, che comprende 25.868 anni solari ordinari. 

Come il passaggio della terra nella sua orbita intorno al Sole, produce i cambiamenti di clima che alterano le nostre condizioni secondo le stagioni e cambiano le nostre attività, così il passaggio del Sole attraverso il grande anno siderale, produce dei cambiamenti ancora maggiori nelle condizioni climatiche e topografiche rispetto alla civilizzazione, ed è necessario che l’Ego impari a fronteggiarle tutte. 

Perciò l’Ego s’incarna due volte nel tempo che il Sole impiega a traversare ogni segno dello Zodiaco (2100 anni circa). Normalmente vi sono perciò 1000 anni fra due incarnazioni, e siccome le esperienze di un uomo sono molto diverse da quelle di una donna e le condizioni terrestri non sono molto diverse in un migliaio di anni, lo spirito passa alternativamente da una incarnazione femminile ad una maschile e viceversa. Ma questa non è una regola rigorosa ed immutabile; è anzi soggetta ad eccezioni quando queste sieno richieste dalla Legge di Con- seguenza. 

Perciò la scienza occulta risolve l’enigma della vita come una ricerca di esperienze voluta dall’Ego, in cui tutte le condizioni hanno in vista questo scopo e tutto è automaticamente determinato dal merito; questa teoria priva la morte del suo terrore e del suo pungiglione, dandole il posto che le appartiene, quello di un incidente in una vita più vasta, simile al temporaneo trasloco in un’altra città; rende più facile la separazione dai nostri cari assicurandoci che lo stesso amore che sentiamo per loro sarà il mezzo di riunione con essi, e ci dà la più grande speranza nella vita, quella che un giorno otterremo tutti la conoscenza che illumina tutti i problemi, unisce tutte le nostre vite e, meglio ancora, secondo viene insegnato dalla scienza occulta, resta in nostro potere, mediante lo sforzo volontario, di affrettare il giorno glorioso in cui la fede verrà assorbita nella conoscenza. Realizzeremo allora in un più alto significato la bellezza della dichiarazione poetica di Sir Edwin Arnold sulla dottrina della Rinascita: 

```
Lo Spirito non nacque mai?   
Lo spirito non cesserà mai di essere!   
Non ci fu tempo in cui esso non fosse,   
La line e il principio non sono che sogni.   
Senza nascita e senza morte permane 
lo spirito in eterno   

La morte non lo tocca affatto   
Per quanto morta sembri la sua casa.   

Non solo. Ma come uno depone   
Una logora veste   
E prendendone un’altra dice:   
« Oggi questa indosserò »   
Così lo spirito depone   
Con leggerezza la sua veste di carne   
E passa oltre ad ereditare   
Una nuova dimora.   
```

### <h3 id="lecture-2">Conferenza n°2: Dove vanno i morti?</h3>

Un po’ di riflessione da parte di ogni investigatore renderà evidente il fatto che noi viviamo in un mondo di effetti il quale è il risultato di cause invisibili. Noi vediamo la materia e la forma, ma la forza che plasma la materia e la vivifica ci è invisibile. La vita non può essere direttamente conosciuta dai sensi; essa è invisibile ed esistente di per se stessa, ed è indipendente dalle svariate forme che noi vediamo come sue manifestazioni. 

Magnetismo, elettricità, vapore sono nomi dati a forze mai viste con occhi fisici quantunque, conformandoci a certe leggi, scoperte per mezzo di certi esperimenti, noi abbiamo fatto di esse i nostri più preziosi e validi servitori. Noi vediamo le loro manifestazioni in vetture, treni, bastimenti, motori, ecc.; esse illuminano il nostro cammino nella notte e portano i nostri messaggi attraverso il globo con una velocità che annulla lo spazio, trasportando gli antipodi alle soglie di casa nostra in pochi secondi. Sono a nostra disposizione e al nostro comando in ogni ora, instancabili e fedeli nell’adempimento di innumerevoli compiti, e nondimeno, come si è detto, non abbiamo mai visto questi nostri fedeli e preziosi servitori. 

Queste Forze della Natura non sono nè cieche nè prive di intelligenza, come erroneamente si crede. Ci sono varie classi di dette forze che lavorano lungo differenti correnti di vita. Forse un’illustrazione chiarirà il loro rapporto e la loro relazione con noi. Supponiamo che un falegname stia costruendo una palizzata e che un cane lo osservi. Il cane vedrà tanto il falegname quanto il suo lavoro, ma non comprenderà di che cosa si tratta. Se il falegname fosse invisibile per il ca- ne, questi vedrebbe la palizzata innalzarsi gradatamente ed ogni chiodo conficcarsi nel legno; vedrebbe cioè la manifestazione, ma non la causa, e sarebbe, rispetto al falegname, nella stessa relazione in cui noi ci troviamo di fronte alle leggi della natura (o forze) che si manifestano intorno a noi, come la Gravità, l’Elettricità, il Magnetismo, ecc. 

Durante gli ultimi sessantanni, la scienza ha fatto passi giganteschi nell’investigazione del mondo in cui viviamo ed il risultato è stato di rivelare in ogni direzione un mondo rimasto finora invisibile. Con telescopi di sempre crescente potenza gli astronomi si sono spinti nello spazio scoprendo un numero sempre maggiore di mondi; con ammirevole ingegnosità hanno collegato la fotografia al telescopio ed hanno potuto fotografare soli a distanze tanto enormi da noi, che i loro raggi non arrivano ad impressionare i nostri occhi e possono soltanto essere captati dopo che una lastra fotografica sia stata esposta per ore ed ore alla loro luce. 

Anche nei confronti dell’infinitamente piccolo, la perfezione crescente del microscopio ha raggiunto analoghi risultati; un mondo che ci era finora invisibile è stato scoperto ed abbiamo visto che contiene un’attività incessante di vita, distinta da diversità press’a poco simili a quelle del mondo che osserviamo ad occhio nudo. 

Il lavoro investigativo attraverso alle lenti del microscopio è duro e richiede un intenso sforzo della vista; ma anche qui la macchina fotografica presta il suo aiuto all’uomo. Con meccanismi appropriati e con velocità sorpren- dente si possono registrare al microscopio fenomeni alla media di settanta negative al secondo. Queste possono essere ingrandite e proiettate sullo schermo cinematografico e vedute da centinaia di persone allo stesso tempo facilmente e comodamente. 

Possiamo così vedere come la linfa circola lentamente attraverso la venatura di una foglia, e osservare il sangue scorrere a guisa di ruscello lungo le vene semi-trasparenti nella zampetta di una rana. Gli acari del formaggio appariscono grandi quanto un granchio e possiamo osservarli mentre circolano a destra o a sinistra in cerca di preda. Una goccia d’acqua contiene molti globuli colorati che crescono e scoppiano lanciando fuori numerosi piccoli globuli che a loro volta si espandono e lanciano fuori la loro prole. Il Dr. Bastian di Londra è riuscito a vedere in che modo una piccola macchia nera sul dorso di un microbo (di quelli che abbondano in una goccia d’acqua) si sviluppi in un parassita che si nutre del microbo stesso. 

Per mezzo dei raggi X la scienza è potuta penetrare nei più reconditi recessi del corpo umano, fotografando lo scheletro ed ogni sostanza estranea che possa esservisi casualmente localizzata. In questo modo, un mondo, prima invisibile, si è rivelato. 

Chi può dire che il culmine dell’indagine sia stato raggiunto, che non ci siano altri mondi nello spazio oltre quelli che sono stati fotografati dagli astronomi? che la vita non si esprima in forme ancora più minute di quelle scoperte dai migliori microscopi di oggi? Domani uno strumento potrà essere perfezionato in modo da sorpassare tutti quelli precedenti e potrà rilevare molto di quanto oggi è ancora nascosto. Che lo spazio sia infinito tanto nel grande quanto nel piccolo sembra indiscutibile ed indipendente da ogni nostra cognizione. 

Considerando i meravigliosi progressi della scienza fisica, troviamo una caratteristica particolare veramente degna di nota, e cioè che ogni scoperta è stata fatta mediante una nuova invenzione o col perfezionamento di mezzi d’indagine già esistenti per aiutare i sensi; e per questa ragione le investigazioni della scienza sono state limitate al mondo dei sensi — il Mondo Fisico. Gli scienziati hanno avuto a che fare soltanto con gli elementi fisici: solidi, liquidi e gas; ma al di là di questi essi non hanno strumenti atti alle ricerche e sono costretti ad ammettere l’esistenza di una sostanza ancora più sottile che chiamano « etere » perchè senza questo mezzo più fine, la luce, l’elettricità, ecc. diventerebbero inspiegabili. Vediamo così che la scienza riconosce in- duttivamente 1’esistenza di un mondo invisibile come una necessità nell’economia della natura. 

Tanto la scienza fisica che quella occulta sono perciò d’accordo su questo punto e tutte e due si spingono nel mondo invisibile per la soluzione di diversi problemi. Esse differiscono fra loro nel metodo d’indagine e nel valore dato alle prove ottenute. La scienza materialista cerca la soluzione di problemi insolubili su basi puramente fisiche, come il passaggio delle onde luminose attraverso il vuoto e la somiglianza dei fiori di questa stagione con quelli della stagione tra- scorsa. In tali casi detta scienza ammette prontamente un qualche cosa d’invisibile e d’intangibile come l’etere e l’ereditarietà, e s’inorgoglisce per l’acume e la sottigliezza delle sue spiegazioni. 

La Scienza Occulta afferma che alla radice di ogni fenomeno visibile vi è una causa invisibile la quale, se fosse nota, darebbe dei fatti della vita una conoscenza più completa di quanto potrebbe darla qualsiasi concezione meccanica, e che l’idea più comprensiva della vita si ottiene con lo studio dei fenomeni visibili, unito a quello dei noumeni o cause che sostengono il mondo invisibile. La scienza occulta investiga perciò i mondi invisibili e offre una più completa e ragionevole soluzione ai problemi della vita, di quel che non faccia la scienza che si basa soltanto su fatti derivati dall’osservazione dei fenomeni fisici. 

La scienza materialista postula l’etere e l’ereditarietà come soluzioni ai problemi sopracitati, ma resta incapace di offrire altra prova tangibile della verità delle sue ipotesi oltre quella della loro apparente razionalità. Nondimeno quando la scienza occulta adopera simili metodi e afferma 1’esistenza dell’anima, la sua immortalità, la sua preesistenza alla nascita, la sua persistenza dopo la morte, la sua indipendenza dal corpo, ecc., la scienza fisica sorride e parla di superstizione e di ignoranza. Essa richiede delle prove nonostante che l’evidenza offerta sia per lo meno tanto buona quanto l’affermazione scientifica circa 1’esistenza dell’etere, dell’ereditarietà e di numerose altre idee avanzate dalla scienza e implicitamente accettate dalla moltitudine, che china riverente la testa davanti a ogni detto pronunciato sotto l’egida della magica parola scienza. 

Nessuno può dimostrare la verità di una proposizione geometrica ad una persona che non conosce i principi delle matematiche. Per la stessa ragione i fatti dei mondi interiori non possono essere provati allo scienziato materialista. Se una persona priva di conoscenza matematica, studierà quella scienza riuscirà ad essere soddisfatta circa la soluzione del problema studiato. Quando lo scienziato si sarà predisposto all’accettazione dei fatti super-fisici, avrà le prove desiderate e sarà forzato ad ammettere quelle stesse teorie che oggi combatte come super- stizione. 

La scienza occulta inizia le sue investigazioni al punto in cui la scienza materialistica le abbandona, cioè alla porta dei regni super-fisici, chiamati erroneamente soprannaturali. Non vi è nulla di soprannaturale o di non naturale. Niente può esistere al di fuori della natura, per quanto questa possa essere ovviamente superfisica perchè il mondo fisico è la più piccola parte della Terra. A differenza dello scienziato materialista, lo scienziato occultista non persegue le sue investigazioni per mezzo di strumenti meccanici, ma perfezionando se stesso, coltivando le facoltà di percezione latenti in ogni essere umano e capaci di essere sviluppate mediante un appropriato ammaestramento. Le parole di Cristo: « Cercate e troverete» sono da applicarsi particolarmente alle qualità dello Spirito e dirette a chiunque abbia volontà: tutto dipende da noi stessi; nessuno può ostacolare e molti invece possono aiutare il ricercatore sincero della conoscenza. Le discussioni circa i mezzi e i modi sono però fuori del presente argomento. Tutto verrà delucidato in saggi futuri. 

Ma qualcuno dirà: «Perchè confonderci circa 1’esistenza di un mondo invisibile? Noi siamo stati posti qui, in questo mondo materiale per il lavoro di un giorno: che c’importa di un mondo invisibile? Anche se è vero che vi andremo dopo la morte, perchè non prendiamo un mondo alla volta? Il male che abbiamo qui basta alla nostra giornata: perchè cercarne ancora? 

Tale modo di vedere è certamente da miopi. In primo luogo una conoscenza dello stato dopo morte, sopprimerebbe il timore della morte che perseguita molte persone anche se in perfetto stato di salute. Perfino nella vita più spensierata vi sono momenti in cui il pensiero del « salto nel buio » che deve un giorno essere fatto, oscura il senso di gioia nella vita; di conseguenza ogni spiegazione che offrisse cognizioni definite ed accettabili sopra un soggetto tanto importante dovrebbe essere accolta con gioia.

Inoltre, se guardiamo intorno a noi, vediamo una legge che deve apparire evidente anche ai più insensibili: la legge di causalità. Ogni giorno il nostro lavoro e la nostra condizione dipendono da ciò che abbiamo fatto o non fatto il giorno prece dente: è assolutamente impossibile strapparci al nostro passato e ricominciare da capo. Non possiamo compiere un atto che non sia collegato in qualche modo ad atti precedenti, limitato e confinato da condizioni anteriori, ed è ragionevole supporre che qualunque sia l’espressione di vita nel mondo invisibile, essa deve essere in qualche modo determinata dalla nostra vita attuale. E’ logico anche dichiarare che, se si potessero ottenere informazioni sicure del mondo invisibile, sarebbe saggio di prepararsi in base a quelle, per la stessa ragione che quando desideriamo viaggiare in un paese straniero, ci mettiamo al corrente della sua geografia, delle sue leggi, dei costumi, della lingua e prendiamo ogni altra possibile informazione. Facciamo questo perchè sappiamo che, più complete saranno le nostre cognizioni, più grande sarà il profitto del nostro viaggio e minore il disturbo che ci verrà dalle cambiate condizioni. La stessa cosa deve logicamente esser fatta nei riguardi di ciò che concerne il dopo-morte. 

Qualche altro oppositore dirà: «Questo è appunto l’ostacolo». Quale sia la condizione dopo la morte nessuno lo sa per certo. Coloro che sostengono di conoscere tutto, differiscono fra loro nelle descrizioni, molte delle quali sono irragionevoli, impossibili ». 

In primo luogo nessun uomo ha il diritto morale di affermare che nessuno sa, che egli solo è omnisciente e conosce l’estensione dell’altrui sapere; è il culmine dell’arroganza tentare di giudicare la capacità mentale degli altri misurandola sulla ristrettezza d’idee che generalmente caratterizza coloro che fanno simili apprezzamenti. L’uomo saggio avrà sempre un orecchio aperto a nuove testimonianze, sarà desideroso d’investigare, e anche se ci fosse un solo uomo che dichiarasse di conoscere i mondi invisibili, ciò non proverebbe necessariamente che egli fosse in errore. Galileo non si trovò forse solo ad affermare la sua teoria circa il movimento dei corpi celesti a cui l’intero mondo occidentale ha in seguito aderito? 

In quanto alle differenze nei racconti di coloro che affermano di conoscere i mondi invisibili, possiamo dire che dobbiamo aspettarcele e che costituisce anzi, un carattere di grande importanza per noi, come lo dimostrerà un’illustrazione presa dalla vita quotidiana. 

Supponiamo che S. Francisco sia stata ricostruita su larga scala, in base agli ultimi e più completi perfezionamenti e che sia stato deciso di celebrare questo avvenimento con una grandiosa festa. Migliaia di persone accorrerebbero alla sua Porta d’Oro, giubilando intorno alla nuova Fenice, risorta dalle ceneri di quella bella città spazzata così improvvisamente dalla faccia della terra. Fra gli altri verrebbero anche un gran numero di giornalisti per mandare relazioni ai rispettivi giornali. Si può prevedere con certezza che, per quanto i cronisti siano osservatori specializzati, non ci sarebbero due relazioni uguali fra loro. Alcune avranno forse dei punti in comune, altre saranno diverse sotto ogni rispetto per la semplice ragione che ogni cronista vedrebbe la città dal suo particolare punto di vista e noterebbe soltanto ciò che più lo avesse colpito. E così la diversità delle narrazioni, invece di essere un argomento contro la loro accuratezza, sarebbe della massima importanza per presentare fasi differenti di un solo intero, ed è giusto dire che un uomo che leggesse tutti i diversi resoconti avrebbe un’idea molto più completa intorno a S. Francisco che se leggesse un unico rapporto sottoscritto da tutti i cronisti. 

Lo stesso principio è valido per quel che riguarda le descrizioni dei mondi invisibili: esse non sono necessariamente false perchè differiscono fra loro, ma formano collettivamente una narrazione più completa. 

In quanto alle narrazioni « impossibili », supponiamo che uno dei nostri cronisti a S. Francisco, invece di osservare, avesse speso il suo tempo a giuocare e mandasse un rapporto immaginario; ciò non potrebbe intaccare l’onestà degli altri cronisti. Oppure supponiamo che uno avesse un paio di occhiali gialli senza saperlo, e mandasse un rapporto dicendo che le case e le strade sono d’oro; ciò dimostrerebbe soltanto la sua ignoranza nel non sapere che erano gli occhiali e non la città ed avere quel colore, e il suo rapporto non dovrebbe invalidare la verità e l’esattezza degli altri. In ultimo ricordiamoci che anche se ci sono cose che al presente sono al di là della nostra comprensione, ciò non prova che siano irragionevoli. Il fatto che un neonato non comprende la radice quadrata non costituisce un valido argomento contro la matematica. Per farla breve, nessun argomento ragionevole può essere fornito dal materialista per provare che non vi è un mondo invisibile, come nessun uomo nato cieco può, con successo, discutere contro l’esistenza della luce e del colore nel mondo che lo circonda. Se otterrà la vista, anch’egli li vedrà. Similmente nessun argomento da parte di coloro che sono ciechi al mondo invisibile, potrebbe convincere il veggente della non esistenza di ciò che egli vede, e se il senso appropriato si desterà in tali persone, anch’esse scorgeranno un mondo al quale sono state prima insensibili nonostante che ne fossero circondate, come la luce e il colore pervadono il mondo dei sensi, siano essi percepiti o no. 

Passando da questa testimonianza negativa circa l’esistenza dei regni superfisici ad una prova più positiva, un’illustrazione comune mostrerà come in natura la materia cambi costantemente da uno stato più denso ad uno più sottile. Se prendiamo un pezzo di ghiaccio abbiamo un « solido », applicandovi il calore, eleviamo le vibrazioni degli atomi che lo compongono ed esso diventa un « liquido » (acqua). Se applichiamo maggior calore, eleviamo le vibrazioni degli atomi dell’acqua a un punto tale che questa diventa invisibile all’occhio; ab- biamo allora un « gas » che si chiama vapore. La stessa materia che era visibile sotto la forma di ghiaccio e di acqua è passata via dalla nostra vista, ma non ha cessato di esistere; mediante l’applicazione del freddo sarà di nuovo condensata in acqua e poi gelata fino a tornare ghiaccio. 

Per quanto possa passare oltre il limite della nostra percezione, la materia persiste sempre. £ così persiste la coscienza anche se incapace di dare il minimo segno della sua esistenza. Ciò è stato provato in casi in cui una persona apparentemente morta, nella quale non era possibile percepire il minimo battito del cuore o il minimo movimento respiratorio, tornando alla vita proprio prima del seppellimento, ha ripetuto ogni parola e descritto ogni atto di coloro che la circondavano durante il suo sonno letargico. 

Perciò, sapendo che la materia è indistruttibile e che esiste anche in stati invisibili e intangibili, e che la coscienza è attiva e magari più pronta quando il corpo denso è in estasi, che non durante lo stato ordinario di veglia, non è ragionevole supporre che questa stessa coscienza possa foggiare la materia invisibile e funzionare in essa, pur restandone al di fuori (così come modella la materia di questo mondo durante la vita terrena), portando in esistenza un mondo di forma e coscienza tanto reale per uno spirito disincarnato quanto questo mon- do lo è per coloro che dimorano in corpi di carne? 

Anche durante la vita nel corpo fisico noi conosciamo il mondo invisibile ed abbiamo a che fare con esso in ogni momento della nostra esistenza, e la vita che viviamo in esso costituisce la parte più importante del nostro essere, la base della nostra vita nel mondo denso. 

Noi tutti abbiamo una vita interiore che ci fa vivere in mezzo a pensieri e sentimenti nostri, in mezzo a scene e sotto condizioni sconosciute nell’ambiente che ci circonda. Ivi la mente modella le nostre idee in quadri mentali che cerchiamo poi di esternare. Tutto quello che vediamo intorno a noi e che il contatto coi nostri sensi ci fa chiamare « reale», non è che l’ombra evanescente di un mondo invisibile, intangibile. Il mondo visibile è venuto a consolidarsi dai piani invisibili, nello stesso modo come la dura casa della chiocciola si è cristallizzata dai succhi del suo molle corpo. Inoltre come il guscio della chioc- ciola è inerte e rimarrebbe immobile se la chiocciola stessa non lo muovesse, così i corpi delle piante, degli animali e dell’uomo non sono che emanazioni inerti dello spirito che dimora nel mondo invisibile, e a meno che questa vita interna non galvanizzi la forma spingendola all’azione, essi rimarrebbero incapaci di movimento. Questi corpi si conservano soltanto finché servono all’intento dello spirito; quando questo li abbandona, non vi è nulla che tenga insieme la forma e perciò essa perisce. 

Inoltre tutto ciò che vediamo intorno a noi, come case, vetture, bastimenti, telefono, insomma tutti gli oggetti che sono stati foggiati dalla mano dell’uomo sono IMMAGINAZIONI cristallizzate che ebbero la loro origine nel mondo invisibile. Se Graham Bell non avesse potuto immaginare il telefono, esso sarebbe mai venuto in esistenza. Fu la « vita interiore » di Fulton che vide per la prima volta la nascita di un bastimento a vapore prima che esso divenisse il visibile « CLER-MONT ». 

Circa la realtà e permanenza degli oggetti nel mondo invisibile, essi sono reali e permanenti assai più di quelli visibili che noi consideriamo erroneamente come il culmine della realtà. Noi consideriamo le nostre creazioni mentali e le nostre immaginazioni meno reali di un miraggio e ne parliamo leggermente come di un « semplice pensiero » o «soltanto un’idea», mentre in verità esse sono le realtà sottostand a tutto quel che vediamo nel mondo intorno a noi. Un paragone renderà più chiaro questo punto. 

Quando un architetto desidera di fabbricare una casa, non ordina mattoni od altri materiali e neppure ingaggia uomini per la costruzione. Per prima cosa egli concepisce un'idea, la medita, costruisce la casa nella sua mente con tutti i dettagli possibili, e da questo modello mentale la casa potrebbe già essere eretta se gli operai riuscissero a vederla; ma essa è ancora nel mondo invisibile e, per quanto l’architetto la scorga chiaramente, il velo della carne impedisce agli altri di fare altrettanto. E così diventa necessario portarla nel mondo dei sensi e fare un piano visibile che gli operai possano seguire. Questa è la prima consolidazione della pittura mentale dell’architetto e quando la casa è costruita vediamo in legno o in pietra ciò che fu prima un’idea nella mente dell’architetto e che allora ci restava invisibile. 

In quanto alla relativa stabilità dell’idea e della costruzione, è chiaro che la casa può essere distrutta dalla dinamite o da altro potente elemento di distruzione, ma l’idea nella mente dell’architetto neppure egli stesso potrebbe distruggerla, e da quell’idea una casa uguale può essere costruita ad ogni momento finché l’architetto viva. Persino dopo la sua morte l’idea può essere trovata nella « Memoria della Natura » (di cui diremo nel prossimo saggio) da chiunque sia qualificato per tali ricerche, giacché non importa quanto lontano sia il tempo in cui l’impressione si formò, essa non sarà mai perduta o distrutta. 

Mentre possiamo induttivamente « dedurre » l’esistenza di un mondo invisibile, questo non è il solo mezzo di prova. Vi sono abbondanti testimonianze dirette le quali provano che detto mondo esiste, testimonianze di uomini e donne di integrità indiscussa, la cui verità ed accuratezza intorno ad altre questioni non viene mai messa in dubbio, che dichiarano che questo mondo invisibile è abitato da coloro che noi chiamiamo « morti » i quali vivono là in pieno possesso delle loro facoltà mentali ed emotive, sotto condizioni che fanno la loro vita reale e profittevole quanto la nostra e forse di più. E’ anche provato che alcuni di loro prendono notevole interesse negli affari di questo mondo fisico, e basta citare a tale uopo due esempi di fama mondiale. 

In primo luogo la testimonianza di Giovanna d’Arco, la Pulzella di Orleans la quale udiva voci che le parlavano e la dirigevano. Consideriamo la storia della sua vita e vediamo se non porta il carattere della verità. Abbiamo qui una semplice e pura giovinetta di campagna, quasi una bambina, che non era mai uscita dal suo paese nativo prima di dedicarsi alla sua « missione ». Ella era eccessivamente timida, paurosa di disobbedire a suo padre, e non di meno le « voci » imperiose la spinsero a sfidare il suo sdegno e a partire alla ricerca del re di Francia. Con molta pena, ma sempre guidata dalle « voci », potè finalmente ottenere udienza dal re. Quando ella entrò, il re stava in mezzo ai suoi cortigiani e uno di questi con le insegne reali, sedeva nel trono al suo posto. Ognuno si aspettava che la giovane si confondesse non avendo mai visto il re; ma, guidata dalle fide «voci», Giovanna andò sicura verso il vero re e lo salutò. Lo convinse della verità della sua missione mormorandogli all’orecchio un grave segreto co- nosciuto a lui solo. 

In conseguenza di questa prova il comando delle armate francesi fu tolto ai generali che erano stati fino allora sconfitti dagli Inglesi e fu affidato a questa giovinetta, che non sapeva niente dell’arte della guerra; ma, istruita dai suoi invisibili consiglieri, essa condusse la Francia alla vittoria. 

La sua conoscenza della tattica militare fu una continua meraviglia per coloro che la seguivano e al tempo stesso, fu una prova che ella era veramente « guidata ». La vediamo poi imprigionata, soggetta per anni alle contumelie e tirannie dei suoi persecutori che volevano indurla a negare l’esistenza delle « voci » » ma gli atti dei suoi diversi processi mostrano una dirittura di mente, un’innocenza e una rettitudine ineguagliabili che ad ogni momento riuscivano a confondere i giudici stessi. Nemmeno la morte sul rogo potè indurla a rinnegare la verità quale essa la cono- sceva e fino ad oggi la testimonianza circa le voci che la guidavano dal mondo invisibile, rimane ferma, suggellata dal suo sangue. Questa martire della verità è stata recentemente canonizzata dalla Chiesa cattolica che non potè impedirne il martirio. 

Qualcuno potrà pensare: « Essa era indubbiamente onesta, ma al tempo stesso non era che una contadina semplice e ingenua e poteva soffrire di allucinazioni». Strane allucinazioni, invero, che la rendevano capace di individuare il re da lei mai veduto, di dirgli un segreto sconosciuto ad ogni altra persona e di descrivere accuratamente le battaglie che si combattevano a varie miglia di distanza, come venne poi testimoniato dagli stessi partecipanti. 

E passiamo al secondo esempio che non riguarda certo una persona di mentalità limitata. In questo rispetto Socrate è in contrasto assoluto con Giovanna d’Arco, perchè egli aveva l’intelletto più acuto e la mente più vasta che si conoscesse. Anch’egli suggellò col sacrificio della vita la sua testimonianza alla voce che lo guidava dal mondo invisibile, e dobbiamo ammettere che quella fosse una voce eccezionalmente intelligente per poter consigliare un saggio della portata di Socrate. 

Sostenere che egli era pazzo e soffriva di allucinazioni sarebbe impossibile perchè un uomo che, come lui, pesava ogni questione con tanta scrupolosità, resta al di sopra di ogni sospetto, ed è più ragionevole pensare che « ci sono più cose in cielo e in terra » di quelle che individualmente e collettivamente conosciamo, e la miglior cosa da farsi è di cominciare a investigare. 

Questo è ciò che vanno facendo oggigiorno le persone progredite, le quali hanno compreso che è tanto stolto il mostrarsi troppo scettici e rifiutarsi d'investigare, quanto l’essere troppo creduli ed accettare come vangelo ogni cosa che si sente dire. Soltanto ricercando le esatte informazioni ci sarà possibile arrivare a conclusioni giuste e degne di noi stessi, senza curarci se la decisione dovrà essere favorevole a una parte o all’altra. 

In riconoscimento di questo principio e della grande importanza del soggetto, alcuni anni fa si costituì la Società per Ricerche Psichiche, che conta fra i suoi membri alcune delle migliori intelligenze dei nostri tempi. Essi non hanno risparmiato fatiche per separare le verità dall’errore nelle migliaia di casi sottoposti alla loro attenzione e quale risultano, troviamo che uno dei nostri più grandi scienziati, Sir Oliver Lodge, come Presidente della società, alcuni anni or sono fece al mondo la seguente dichiarazione: L’esistenza di un mondo invisibile abitato da coloro che chiamiamo « morti », ed il loro potere di comunicare con questo mondo sono stati stabiliti con completa sicurezza in una tale abbondanza di casi da non lasciare alcun posto al dubbio. 

Dato che questa affermazione viene da uno dei migliori scienziati moderni, il quale ha portato nei suoi studi psichici una mente affinata dalla scienza che lo mette al sicuro da possibili inganni, tale testimonianza si impone al rispetto di tutti i ricercatori della verità. 

Sostenuti così da evidenza induttiva, deduttiva e diretta, possiamo affermare che l’esistenza di un altro mondo intangibile per i nostri cinque sensi, ma facilmente investigabile per mezzo di un sesto senso, è un fatto in natura, sia che vogliamo riconoscerlo o no, come la luce ed il colore esistono intorno a quelli che sono ciechi e a quelli che vedono E’ una disgrazia per il cieco il non vedere la luce e il colore intorno a se, e disgrazia è per noi Tesser ciechi ai regni super-fisici; ma per tutti coloro che si prenderanno la pena necessaria per sviluppare le loro qualità latenti, l’acquisto del senso appropriato non è che una questione di tempo. Quando quel tempo verrà, vedremo che i cosiddetti « morti » sono intorno a noi e che in verità non v’è morte, come John Me Creery dice nella seguente bella poesia: 

```
Non vi è morte. Le stelle tramontano   
Per sorgere sopra un'altra spiaggia   
E, brillanti nella preziosa corona del cielo,   
Esse risplendono per sempre.   

Non vi è morte. Le foglie della foresta   
Convertono alla vita l’aria invisibile;   
Le rocce si disintegrano per nutrire   
I muschi affamati che le ricoprono.   

Non vi è morte. La polvere che calpestiamo   
Si trasformerà sotto la pioggia estiva   
In aureo grano e frutta matura,   
O in fiori dai colori dell’arcobaleno.   

Non vi è morte. Le foglie possono cadere,   
I fiori possono appassire e trapassare;   
Ma durante le tristi ore invernali,   
Essi attendono solo il dolce e caldo alito di maggio.   

Non vi è morte. Quantunque ci addoloriamo   
Quando care forme familiari   
Che abbiamo imparato ad amare vengono strappate   
Al nostro amplesso amoroso;   

Quantunque con testa china e cuore straziato,   
Con abito a lutto e passo silenzioso,   
Noi accompagnamo il loro corpo inerte al riposo   
E diciamo che sono morti...   

Essi non sono morti. Sono soltanto passati   
Oltre le nebbie che ci oscurano,   
Nella nuova e più vasta vita,   
Di una sfera più serena.   

Essi hanno soltanto lasciato cadere la loro veste di creta   
Per indossare un abito risplendente;   
Non sono andati a vagare molto lontano;   
Non sono « perduti » e « trapassati ».   

Quantunque invisibili all’occhio mortale,   
Essi sono ancora qui e ci amano;   
Quei che furono loro cari e che sono stati lasciati indietro   
Non sono da loro dimenticati.   

Talvolta sulla nostra fronte ardente   
Sentiamo il loro tocco come un fragrante respiro;   
Il nostro spirito li vede e i nostri cuori   
Si rinfrancano confortati e sereni.   

Sì, sempre vicini a noi, anche se non veduti,   
Camminano i nostri cari spiriti immortali...   
Giacche tutto l’Infinito Universo di Dio E’ VITA:   
NON VI E’ MORTE!   
```

### <h3 id="lecture-3">Conferenza n°3: La vista spirituale e i Mondi spirituali</h3>

Nella prima lezione abbiamo visto che l’unica teoria sulla vita che possa reggere all’esame della ragione, è la teoria secondo la quale l’Ego umano è immortale e la vita terrena una scuola alla quale l’Ego ritorna in ciascuna vita successiva per imparare le sue lezioni seguendo le due leggi naturali e inseparabili, la legge di Conseguenza e quella di Rinascita, che lo guidano in modo sicuro verso la mèta della perfezione. 

La precedente soluzione circa l'enigma della vita suggerisce naturalmente la domanda: Ma se coloro che noi chiamiamo morti sono in realtà viventi, perchè non li vediamo, e dove sono? Alla domanda fu risposto nella seconda lezione in cui fu dimostrato induttivamente, deduttivamente e mediante diretta, inoppugnabile testimonianza, che c’è un mondo invisibile intorno a noi abitato dai cosiddetti morti che colà vivono in pieno possesso di tutte le loro facoltà, e la sola ragione per cui ordinariamente non li vediamo è che a noi manca il senso a ciò necessario. I ciechi non possono scorgere la luce e i colori perchè mancano della vista fisica. Noi siamo ciechi per i mondi spirituali perchè manchiamo della vista spirituale. Possediamo tutti questo « sesto » senso allo stato latente, ed esso è suscettibile di essere svegliato in tutti senza eccezione, mediante metodi appropriati come si dimostrerà nella lettura di questa serie. 

Nella presente lettura noi investigheremo i Mondi interiori e non sarà fuori luogo dare un’idea generale del come il chiaroveggente conosca i Mondi invisibili mostrando anche lo scopo e le limitazioni della chiaroveggenza. 

« Chiaroveggente » è il nome dato a coloro che vedono oggetti invisibili all’ordinaria umanità. Il nome significa semplicemente « dalla vista chiara » e, contrariamente all’idea generalmente accettata, ci sono differenti « specie » di chiaroveggenti. Alcuni sono paragonabili a un prigioniero dietro a una finestra sbarrata, che può veder tutto quel che si trova entro il suo limitato raggio visivo. Il panorama cambierà secondo che la sua finestra fronteggi il ristretto cortile di una prigione o l’aperta campagna. Se poi la sua vista è impedita da un’imposta che egli non può controllare, che si apre e si chiude indipendentemente dalla sua volontà, la sua osservazione sarà di poco valore per lui stesso e per gli altri. Alcuni chiaroveggenti sono come questo prigioniero. Quando l’imposta è aperta, essi scorgono tutto quello che sta accadendo in quella parte del mondo interiore che essi hanno la ventura di vedere in un dato tempo e luogo; non possono esimersi dal vedere, sia che la visione piaccia loro o no; devono subirla finché non si dilegui da sé. Questi individui sono chiamati chiaroveggenti negativi involontari. 

Altri ancora, pur essendo limitati nella portata della loro visione, hanno il controllo della persiana che possono aprire e chiudere a volontà, e vedono tutto quello che avviene entro quello spazio. Anche questi sono negativi, ma possono vedere « a volontà » e sono chiamati chiaroveggenti volontari. 

Altri ancora posseggono una facoltà che può essere paragonata allo stato di un prigioniero in una casa di cristallo situata sopra una collina, provveduta di telescopi della massima potenzialità e di imposte costruite in modo da potersi aprire appena egli le guarda e chiudere appena si volge altrove. Così egli avrebbe completo controllo sulla sua visione, essendo capace di vedere o non vedere, e di volgere il suo sguardo verso ogni soggetto che egli desiderasse di investigare; sarebbe perciò un chiaroveggente volontario esercitato. 

Esiste un grado superiore in cui le porte della prigione sono aperte, e l’uomo è capace di abbandonare il corpo denso a volontà, andare nei mondi invisibili e investigare da vicino le cose che egli desidera conoscere e che l’ultima classe nominata poteva solo osservare da lontano. Abbandonare il corpo denso a volontà è certamente il metodo ideale, ed allora l’uomo non è soltanto chiaroveggente, egli è cittadino di due o più mondi. Questo grado non è generalmente raggiunto da un investigatore, ma da coloro che hanno fatto voto di dedicare la vita al servizio dell'umanità. Essi sono chiamati « Aiutatori invisibili » e lavorano sotto la guida dei grandi Capi dell’umanità — i nostri Fratelli Maggiori. 

Mentre molte persone commettono l’errore di rimanere incredule all’esistenza dei mondi super-sensibili, ve ne sono altre che vanno all’estremo opposto una volta convinte della realtà del mondo invisibile. Esse pensano che quando un individuo può « vedere » per mezzo della chiaroveggenza, tutta la verità sia aperta alla sua visione e che egli subito possa « saper tutto » di essi mondi. 

Che questo sia un grande sbaglio si capirà facilmente mediante un confronto con cose di ogni giorno. Noi non possiamo ammettere, ad esempio, che un cieco nato e divenuto veggente possa, ad un tratto conoscere « tutto » quello che riguarda il mondo fisico; inoltre sappiamo che anche chi è stato veggente per tutta la vita è ben lontano dal possedere una conoscenza universale delle cose che ci circondano. La logica e l’analogia sono violate applicando tale supposizione ai mondi interiori. Infatti nessun chiaroveggente, per quanto esperto, ha conoscenza di ogni cosa là esistente, ma conosce soltanto ciò che ha investigato. Un cieco che ha ottenuto la vista, deve imparare ad usare i suoi occhi, a misurare le distanze ecc., e cosi pure deve fare il fanciullo. Anche il chiaroveggente deve essere istruito prima che la sua facoltà possa acquistar valore, e invariabilmente si dà il caso che le persone più competenti sono le più modeste nelle loro affermazioni e le più deferenti per le versioni altrui, sapendo quanto ci sia ancora di sconosciuto, e rendendosi conto di come soltanto alcuni lati di un soggetto possano essere studiati da un singolo investigatore. 

Inoltre nel Mondo Fisico le forme sono stabili e non cambiano con facilità, ma nei mondi interiori tutto si muove del moto più intenso. Le forme cambiano in un modo e con una facilità pallidamente descritta nelle nostre fiabe. Non c’è da meravigliarsi che il chiaroveggente involontario o impreparato, confonda quello che vede, ma piuttosto che egli possa talvolta veder giusto. La preparazione con- siste nell’insegnare al neofita come guardare oltre la forma, che è evanescente e illusoria, alla vita che è sempre la stessa qualunque forma essa prenda. 

Perchè soltanto quando la « vita » può essere veduta, si è esenti da illusione. Prima di procedere all’investigazione dei mondi invisibili, dobbiamo determinare la concezione Rosacroce del Mondo Fisico, perchè essa differisce in qualche modo dalle vedute generalmente accettate. 

#### <h4 id="the-chemical-region-of-the-physical-world">La Regione Chimica del Mondo Fisico</h4>

Nella vita di ogni giorno noi distinguiamo i solidi, i liquidi e i gas. Questi sono raggruppati dalla scienza in oltre novanta elementi inorganici come l’idrogeno, il nitrogeno, l’ossigeno, il carbonio ecc. Da questi elementi derivano tutte le Forme da noi costruite. 

Noi distinguiamo anche quattro regni : minerale, vegetale, animale e umano, ma questa distinzione si riferisce alle quattro onde di spiriti che si evolvono sotto condizioni diverse di sviluppo, manifestandosi come Vita che plasma gli elementi chimici nelle numerosissime Forme dalle quali siamo circondati. 

Questa quadruplice corrente di vita è più o meno strettamente intrecciata nelle forme che essa ha costruito secondo il grado di sviluppo raggiunto dalle varie correnti di spiriti. 

Gli spiriti che costituiscono la Corrente di Vita Minerale sono così deboli e perciò così strettamente legati alla materia, clie essi modellano in cristalli inorganici, da apparirne inseparabili. Questa corrente di vita è conosciuta come forza chimica. 

Gli spiriti della Corrente di Vita Vegetale assimilano gli elementi chimici cristallizzati e modificano i cristalli in cristalloidi per costruire i loro corpi più complessi. 

Quando queste forme vegetali sono a loro volta prese dalla Corrente di Vita Animale e Umana, si raggruppano come cellule ed organi componenti insieme i veicoli più complicati dei clue regni superiori. 

Mentre le tre correnti più evolute di vita stanno lavorando con la materia chimica, la vita minerale latente in essa diventa inerte e, in un certo senso, muore; ma al momento in cui la vita vegetale, la vita animale o la vita umana abbandona una forma che noi allora chiamiamo « morta », la vita minerale inerente alla materia chimica è nuovamente libera di affermarsi, di manifestarsi sotto forma di forze chimiche che lavorano alla decomposizione e di risolvere la forma nei suoi elementi originali. 

Alcuni scienziati attribuiscono sensibilità ai minerali, alle piante « morte » e al tessuto “morto” animale. Le osservazioni della scienza sono corrette, ma sarebbe un grave errore chiamare « sentimento » quel che è soltanto reazione a « impulsi » della vita minerale che anima la forma quando questa non è appropriata all’uso di una delle correnti di vita superiori. La corrente di vita minerale incorporata nei tessuto che gli sperimentatori scientifici usano, registra semplicemente un'impressione; essa è incapace di vero sentimento come il piacere e il dolore. Queste sono qualità dell’anima ed esigono una coscienza « interiore » capace di « reagire » sulle impressioni ricevute. Ciò oltrepassa per ora le possibilità de’la vita minerale e perciò tutte le forme, come tali, sono prive di sentimento come gli elementi chimici che le compongono. La scienza lo riconosce quando dichiara che non c’è sentimento in un dito ferito, ma incoerentemente relega il sentimento di dolore nel cervello. Lo scienziato occultista sostiene che tutte le forme, cervello, muscolo, ossa, mancano ugualmente di sentimento perchè il sentimento è un processo vitale e non è inerente nè ai solidi, nè ai liquidi, nè ai gas e non è acquisito da essi durante il tempo in cui le correnti vitali in evo- luzione se li appropriano per fornire sostanza alle varie forme con le quali queste correnti vitali si esprimono nel mondo fisico denso visibile. 

Perciò se un uomo non possedesse che il corpo denso sarebbe incapace a manifestare la vita, come lo sono le sostanze chimiche in cui quel corpo è composto, e se ci fosse soltanto questo visibile mondo fisico non potrebbe mai esserci stata altra forma che quella degli inerti cristalli. Le piante, gli animali, l’uomo, sarebbero stati un’impresa impossibile alla natura. 

#### <h4 id="the-etheric-region-of-the-physical-world">La Regione Eterica del Mondo Fisico</h4>

I Rosacroce, in armonia con altre scuole occulte, dividono ogni mondo in sette « regioni » o stati di materia. Il nostro mondo visibile non comprende che tre di queste regioni, cioè: Solidi, Liquidi e Gas. L’etere invisibile occupa le quattro regioni rimanenti ed è con l'investigazione di questo quadruplice etere che la ricerca della scienza occulta comincia. 

Questi quattro stati di etere sono chiamati la Regione Eterica. L’etere è il mezzo attraverso il quale l’energia solare scorre nei corpi densi delle piante, degli animali e dell’uomo, e torma in tal modo una base per la manifestazione della vita e della vitalità. 1 nomi e le funzioni specifiche di questi quatti o stati di etere, contando dal basso, sono i seguenti: 

(1) - L’Etere Chimico è il mezzo di manifestazione per le forze chimiche che provocano la formazione dei cristalli i quali si manifestano come amore e odio degli atomi, l’«affinità elettiva» di cui parla Goethe per cui l’alcool e l’acqua si mescolano facilmente, ma l’olio e l’acqua rifiutano di mescolarsi. Altre forze si manifestano in questo etere per promuovere l’assimilazione, la crescita e l’escrezione come si vede nei regni superiori delle piante, degli animali e dell’uomo. Soltanto l’etere chimico è attivo negli elementi chimici minerali al loro stato naturale. 

(2) - L’Etere Vitale. Un pesce può vivere e muoversi nell’acqua; l’animale e l’uomo non possono. Essi vivono dell’aria che soffoca il pesce. Così ogni regno della natura è il mezzo di manifestazione per intelligenze di diversa costituzione, a gradi differenti di sviluppo ed aventi missioni diverse nella economia della natura. Mentre le forze che operano nell’etere chimico sono unicamente interessate nel mantenimento della forma separata, l’etere vitale è il terreno propizio per le forze propagativi che hanno per oggetto la perpetuazione della specie e della razza. Esso è perciò attivo nelle piante, negli animali e nell’uomo. 

(3) - L’Etere Luminoso è il mezzo di manifestazione delle forme che producono il calore, il movimento e la circolazione del sangue negli animali e nell’uomo, e della linfa nelle piante. Per suo mezzo la verde clorofilla è depositata sulle foglie, per suo mezzo i fiori, gli animali e l’uomo ricevono i loro colori. E’ la via d’entrata per l’energia solare che costruisce l’occhio, è lo strumento della vista. Le forze di questo etere sono soltanto parzialmente in opera nelle piante, e lo sono interamente negli animali e nell’uomo. 

(4) - L’Etere Riflettente. E’ la sostanza della regione più elevata del Mondo Fisico, e le immagini o ricordi di tutto ciò che è o fu nel Mondo Fisico, possono colà rintracciarsi. Perciò diciamo che esso contiene la «memoria della natura ». Ivi l’idea dell’architetto per una costruzione, della quale abbiamo parlato nella seconda lezione, è rintracciabile ad ogni momento, sia che l’architetto sia vivo o sia morto. Ma l'Etere Riflettente merita questo nome sotto più di un aspetto, perchè le immagini ivi trovate, benché riproducano oggetti del mondo fisico, non sono tuttavia che i riflessi di immagini in un mondo molto superiore dove le registrazioni sono permanenti, più chiare e più definite. Il ricordo nell’etere riflettente è letto soltanto dai chiaroveggenti involontari e dagli psicometristi che non hanno altra scelta, anche se possono avere notizie di archivi più elevati. Qualche volta lo studente occultista, al primo inizio della sua investigazione sui regni invisibili, legge le registrazioni nell’etere riflettente, ma viene istruito intorno alla sua mediocre importanza, non inganna se stesso credendolo il massimo della perfezione e, col tempo, impara a servirsi delle testimonianze superiori. 

Questo etere è un regno importantissimo della natura: è la via di accesso mediante la quale l’Ego agisce sul cervello e sul sistema nervoso e controlla il corpo denso: nell’etere riflettente l’Ego umano imprime il ricordo delle sue esperienze e ciò chiamiamo memoria. 

La scienza insegna che nei solidi più densi, come nei gas più rarefatti, non esistono due atomi che si tocchino, ma che tutti navigano, per così dire, in un mare di etere. Questo è vero, ma è soltanto una parte della verità; se fosse tutto, sarebbe impossibile da spiegare logicamente la differenza fra i quattro regni. 

Noi sappiamo che per funzionare nel mondo visibile è necessario di avere un corpo denso. Senza di esso noi saremmo dei « fantasmi », invisibili ad altri esseri fisici. 

Lo stesso dicasi degli altri mondi. Per poter funzionare in essi, o esprimere le loro particolari qualità, noi dobbiamo prima di tutto avere un veicolo composto dei loro stessi materiali, e come è necessario avere un corpo denso prima di poter agire nel Mondo Fisico, così dobbiamo avere un corpo vitale prima di poter mostrare la vita, assimilare, crescere e propagarsi. La corrente di vita minerale incorporata attualmente nella materia della Regione Chimica non ha un corpo vitale separato. La pianta, l’animale e l’uomo hanno corpo vitale, ma esso è differentemente costruito al pari del rispettivo corpo denso, e varia secondo la qualità, la quantità e l’organizzazione della sostanza eterica che lo compone. 

Nondimeno anche il possesso di un corpo denso e di un corpo vitale non è sufficiente a spiegare tutti i fatti della vita. Se non ci fossero altri regni nella natura il movimento dei corpi animali ed umani sarebbe impossibile; e anche se essi fossero stati creati con il potere di muoversi, lo stimolo al moto ed all’azione mancherebbe. Lo scienziato occultista trova che l’azione ha il suo stimolo nel Mondo del Desiderio. 

#### <h4 id="the-desire-world">Il Mondo del Desiderio</h4>

Come il Mondo Fisico, anche questo regno della natura è coni' posto di sette regioni che dividono la materia secondo la relativa densità e secondo altre qualità. 

Quando parliamo di materia di quel regno, si tratta di qualcosa di ben diverso da quella del Mondo Fisico. La differenza è molto difficile a descriversi, perchè tutti i nostri termini sono coniati con riferimento al mondo dei sensi e la miglior cosa che si possa fare è quella di dare una debole idea di ciò che può o non può essere ad essa somigliante. 

In primo luogo, per quanto la materia del desiderio sia di un solo grado meno densa di quella fisica, la sostanza del desiderio non è affatto « più fine » della materia fisica. E’ vero che l'atomo ultimo di tutte le forze fisiche è lo stesso; che la montagna, il biancospino, il topo e l’uomo sono costruiti con la medesima specie di atomi; nondimeno noi diciamo che topo è un grado più « sottile » di montagna. Una simile differenza è incorporata nella dichiarazione della densità relativa di due specie di materia, per cui una va soggetta a leggi che sono inoperose nell’altra. 

La materia del desiderio è particolarmente caratterizzata dalla facoltà con cui può essere modellata in forme diverse e può cambiarsi da una forma in un’altra. Plasticità è un nome troppo ristretto per questa qualità; inoltre la sostanza del desiderio è anche un’incorporazione di luce e colore e questa luminosità, queste scintillanti e iridescenti sfumature fanno sembrare i nostri più vivi colori e i nostri più meravigliosi tramonti tristi e smorti al confronto. Fu questa abbagliante luminosità che indusse gli alchimisti medioevali a chiamarla « astrale », « stellare », quantunque non abbia niente a che fare con le stelle. Se ne può avere una vaga idea prendendo una conchiglia madreperlacea e osservando il mutevole giuoco dei colori collo spostarla ai raggi del sole. 

Per ottenere una razionale comprensione del Mondo del Desiderio, dobbiamo renderci conto che esso è il mondo del sentimento, del desiderio, delle aspirazioni e delle emozioni. Come le nostre ossa, il nostro sangue e la nostra carne sono formati di materia chimica, così i nostri desideri e le nostre emozioni sono formati di materia del Mondo del Desiderio, e come i nostri corpi densi sono soggetti alla gravità e ad altre leggi fisiche, così i nostri desideri ecc., sono dominati dall’Attrazione e Repulsione, le due grandi forze del Mondo del Desiderio. 

La Repulsione è la forza predominante nelle tre regioni più basse o più dense. L’Attrazione ha pieno potere soltanto nelle tre regioni superiori dove la materia è più rarefatta, ma è anche presente in un certo grado nelle tre regioni inferiori, dove si oppone alla forza di Repulsione. 

La regione centrale è la regione del « Sentimento ». Qui l’«Interesse» o l’«Indifferenza» per un oggetto o per un’idea, fanno oscillare la bilancia in favore dell’una o dell’altra delle due forze, l’attrazione o la repulsione, e relegano così l’oggetto o l’idea che produsse il sentimento alle tre regioni superiori o alle tre inferiori o, secondo il caso, scartandola dalla nostra vita. Un paragone dimostrerà tale principio ed anche come questi « sentimenti gemelli » siano le molle principali che muovono il mondo per mezzo delle « forze gemelle ». 

Tanto gli animali che l’uomo hanno un corpo del desiderio e sono influenzati dai due sentimenti gemelli e dalle due forze gemelle. Una tigre nella giungla passerà con indifferenza davanti a una pagnotta, ma avrà interesse per il suo proprietario. Il suo interesse sveglierà la forza di attrazione e perciò essa cercherà di uccidere. L’atto distruttivo non è però il fine e lo scopo, ma soltanto un passo necessario verso l’assimilazione. Se essa scorge un’altra bestia da preda che mostri di avere intenzioni su ciò che essa considera suo bottino, anche questo susciterà il suo interesse. Ma in tal caso il sentimento di interesse ecciterà la forza di repulsione e, se ne segue una lotta, la distruzione dell’avversario sarà lo scopo da raggiungere. Nel caso citato, e in casi in cui i desideri animali dell’uomo sono gli agenti, le forze gemelle ed i sentimenti gemelli operano ugualmente, ma c'è una differenza di composizione fra il corpo del desiderio dell’uomo e quello dell’animale. 

Il corpo del desiderio di un animale è composto unicamente di materia delle quattro regioni più basse del Mondo del Desiderio. Perciò è incapace di avere altri sentimenti, all’infuori dei desideri animali del cibo, del riparo e simili. Un santo sentirebbe il più acuto rimorso se avesse inavvertitamente detto una parola impulsiva, la tigre non pro va alcun turbamento per la coscienza del male, sebbene essa uccida giornalmente. La ragione è che il corpo del desiderio dell’uomo è composto della sostanza di tutte le sette regioni del Mondo del Desiderio, così che egli è capace di sentimento in un senso più elevato di quello denominale. Un altro paragone chiarirà questo punto. 

Tre uomini passeggiano lungo una strada. Vedono un cane malato, coperto di piaghe; evidentemente esso è affamato e dolorante. 

Tutti e tre gli uomini se ne rendono conto: è la testimonianza dei loro sensi. Adesso entra in azione il « sentimento ». Uno si sente « indifferente » verso l’animale e passa oltre, senza nemmeno uno sguardo lasciando il cane al suo destino. Non così fanno gli altri. Essi sono tutti e due interessati e si fermano, ma questo sentimento d’interesse si manifesta diversamente nei due uomini. 

Soltanto l’interesse di uno è di natura amorevole, caritatevole, e lo spinge ad aver cura della povera bestia per alleviarne le sofferenze, per curarla e per guarirla. In lui il « sentimento » di « interesse » ha svegliato la forza di Attrazione. 

Invece l’interesse dell’altro è di natura opposta. Egli vede soltanto un oggetto di repulsione che offende il suo senso estetico e desidera di liberare al più presto se stesso e il mondo da un tale orrore; egli sarebbe del parere di uccidere immediatamente l’animale e di seppellirlo. In lui il « sentimento » di interesse ha generato la « forza » distruttiva: la repulsione. 

Così vediamo che ogni azione o astensione dall’azione (che è azione negativa) è dovuta ai sentimenti gemelli di interesse, interesse che in nascer le forze gemelle, Attrazione e Repulsione, e di indifferenza che semplicemente ci esclude dall’idea od oggetto verso cui è diretta. Se il nostro interesse per un’idea o per un oggetto genera repulsione, siamo certamente indotti ad allontanarlo dalla nostra vita ma, come è dimostrato nell’esempio, c’è una grande differenza fra l’azione della forza di repulsione e il sentimento d’indifferenza. 

In tal modo vediamo che un corpo denso, formato della sostanza inerte della Regione Chimica, riceve impulso all’azione dal corpo del desiderio, un impulso che gli animali seguono assolutamente e che nell’uomo è frenato da un altro fattore, la ragione, che qualche volta spinge ad agire contrariamente al desiderio. Se in natura non ci fossero altri regni all’infuori del Mondo Fisico e del Mondo del Desiderio, questo fattore non esisterebbe. Si potrebbero avere minerali, piante, animali, ma l’uomo, essere pensante e ragionevole, sarebbe una impossibilità nella natura. 

#### <h4 id="the-world-of-thought">Mondo del Pensiero</h4>

Per spiegare l’uomo, si deve conoscere il Mondo del Pensiero, poiché la mente, che è formata della sua sostanza, agisce come freno sopra gl’impulsi del corpo del desiderio, dettando l’azione contraria all’impulso dei sentimenti gemelli a causa di un più saggio punto di vista conseguito mediante la ragione. 

Anche il Mondo del Pensiero consiste di sette regioni nelle quali la materia è classificata secondo la densità e la qualità; inoltre è divisa in due importanti sezioni: « La Regione del Pensiero Concreto » e « La Regione del Pensiero Astratto ». 

Nelle tre divisioni inferiori della Regione del Pensiero Concreto ci sono gli archetipi di tutto quel che vediamo nel Mondo Fisico, come minerali, piante, animali e uomo, dei continenti, dei fiumi e degli oceani; e qui il chiaroveggente esercitato che può raggiungere questi regni elevati, scorge anche l’universale oceano della vita che fluisce, nel quale tutte le forme sono immerse, vede lo stesso impulso vitale che trapassa da forma a forma in cicli ritmici e anima la forma specializzata dall’Ego dell'uomo o dallo spirito-gruppo dell’animale o della pianta. 

Questi Archetipi non sono soltanto modelli nel senso che si dà generalmente alla parola, cioè come di cosa in miniatura e di materia più sottile; sono archetipi creativi che riproducono tutte le Forme visibili, quali le vediamo nel mondo nella loro apparenza o, meglio, apparenze, perchè spesso molti degli archetipi agiscono insieme per formare una certa specie, e ogni archetipo dà parte di se stesso per costruire la forma richiesta. Essi sono condotti e diretti dalle « Forze Archetipe » che si trovano nella quarta divisione. Della sostanza delle quattro divisioni inferiori è formata la nostra mente, e così anche l’uomo acquista la capacità di formare pensieri ed immagini che possono poi riprodursi in ferro, in pietra o in legno, così che per mezzo della mente, che gli proviene da questo mondo, l’uomo diventa un creatore nel mondo fisico a somiglianza delle forze archetipe. 

Ma che cosa è che dirige la mente? come le forze archetipe guidano le operazioni degli archetipi? E’ l’Ego; esso prende le sue vesti dalle tre sezioni superiori che sono chiamate la Regione del Pensiero Astratto e delle Idee. 

Così vediamo che l’uomo è un essere molto complesso e un cittadino di tre mondi ai quali è collegato con una catena ininterrotta di cinque veicoli i quali danno chiara, viva coscienza, che lo rende capace di vedere gli oggetti al di fuori di sè nello spazio e con nitidi e precisi contorni. 

L’animale non ha ancora uno spirito « individuale », ma ha un cosiddetto « spirito-gruppo » che informa tutti i membri di una data specie. Gli animali separatamente hanno tre corpi — un corpo denso, uno vitale e uno del desiderio — manca loro un anello della catena: la Mente. Perciò gli animali non pensano ordinariamente, ma, come noi « induciamo » l’elettricità in un filo portandolo a contatto di un altro che è carico, così, mediante il contatto con l’uomo, una somiglianza di pensiero è stata « indotta » negli animali domestici come il cane, il cavallo, l’elefante. Gli altri animali obbediscono all’impulso (che noi chiamiamo istinto) dello « Spirito-gruppo » animale. Essi non vedono gli oggetti in chiari contorni come li vede l’uomo; nelle specie inferiori la coscienza animale si risolve sempre più in una coscienza « pittorica » interna somigliante allo stato di sogno dell’uomo, eccetto che i loro quadri non sono confusi, ma conferiscono perfettamente all’animale gli stimoli dello spirito di gruppo. 

Le piante hanno un corpo denso ed un corpo vitale; perciò non possono nè sentire nè pensare. Mancano del corpo del desiderio e della mente, e perciò fra la pianta e il relativo spirito gruppo v’è una frattura maggiore di quella che esiste fra l’animale e il suo: ne deriva che la coscienza delle piante è più vaga e somigliante al nostro stato di sonno senza sogni. 

Il minerale ha soltanto un corpo denso. Esso manca di tre anelli per collegarlo col suo spirito di gruppo. Perciò è inerte e la sua coscienza somiglia a quella del corpo denso umano allo stato di « trance » quando lo spirito umano, l’Ego, è passato al di là. 

In conclusione notiamo che i tre mondi in cui viviamo non sono separati dallo spazio. Essi sono intorno a noi come luce e colore, immedesimati nella materia fisica; come linee di demarcazione nei minerali. Se poi lasciamo gelare un piatto di acqua e lo esaminiamo al microscopio, vedremo i cristalli di ghiaccio separati uno dall'altro per mezzo di linee. Queste, sebbene invisibili, erano presenti nell’acqua come linee di forza celate fino a che la condizione adatta non le ha messo in evidenza. Così un mondo è compenetrato dal successivo, non veduto da noi finché non procuriamo le condizioni favorevoli per scorgerlo; una volta allenati, la Natura, che è sempre pronta a rivelarci le sue meraviglie, esprime gioia ardente verso ognuno che sia come un cooperatore dell’evoluzione e raggiunge così la cittadinanza nei regni invisibili. 

### <h3 id="lecture-4">Conferenza n°4: Il sonno, i sogni, la trance, l’ipnotismo, la medianità e la pazzia</h3>

Abbiamo veduto che l’uomo è un organismo molto complesso, che si compone dei seguenti Corpi o veicoli: 

(1) Il Corpo Denso che è il suo strumento in azione. 

(2) Il Corpo Vitale, che è tramite della « vitalità » e che rende l’azione possibile. 

(3) Il Corpo del Desiderio, donde procede lo stimolo che spinge all’azione. 

(4) La Mente, freno all’impulso, che dà scopo all’azione. 

(5) L’ Ego, che agisce e dall’azione raccoglie esperienza. 

Scopo della vita è il trasformare le forze latenti dell’Ego in energia dinamica mediante la quale esso possa perfettamente controllare i suoi differenti veicoli ed agire come a LUI piace. Sappiamo che ora esso non ha pieno dominio, altrimenti nei nostri petti non vi sarebbe lotta, come noi diciamo, fra lo spirito e la carne, ossia fra lo spirito e il corpo del desiderio, come dovremmo dire. E’ questo contrasto che sviluppa il muscolo spirituale, come la lotta costruisce il muscolo fisico. E’ facile ordinare agli altri di fare questo o quello, ma esigere l’obbedienza da se stessi è il più arduo compito del mondo, ed a ragione è stato detto che l’uomo il quale conquista se stesso è più grande di quegli che prende una città. Goethe, il grande poeta iniziato, esprime ciò nei versi seguenti: 

```
« Da ogni forza che tutto il mondo incatena, 
Si libera l’uomo che impara a controllarsi ». 
```

Un tale uomo è superiore alle leggi divine ed umane. Non che le voglia infrangere, ma proprio per la ragione contraria, e cioè perchè la sua perfetta obbedienza a quelle leggi rende ogni legge superflua per lui, allo stesso modo che la legge « Non rubare » » è inutile per chi ha imparato a rispettare i diritti di proprietà altrui. 

Il peccato, o l’azione contraria alla volontà di Dio, o alle leggi della natura, esisteva prima di ogni legge, e San Paolo mostra di apprezzare adeguatamente l’azione benefica della Legge quando dice che la « Legge è un pedagogo che ci conduce a Cristo, poiché, senza la « Legge », non avremmo avuto conoscenza del peccato ». 

Allorché infrangiamo una delle leggi naturali, questa trasgressione è una causa che porta, come inevitabile effetto, una corrispondente retribuzione. Se mangiamo troppo, o mangiamo male, può risultarne una indigestione e se il disturbo che abbiamo provocato è grave, può rendersi necessario che la natura lo distrugga sul piano di azione fisica mediante la febbre. Se pecchiamo contro le leggi della moralità, ne conseguirà l’ostracismo sociale che è la retribuzione corrispondente al male morale. Ma l’uomo che fa uso indegno delle sue capacità mentali è il peggiore ed il più pericoloso fra tutti, perchè il ghiottone può, da altri punti di vista, essere una persona molto rispettabile e simpatica; egli, praticamente, non reca danno che a se stesso. L’individuo immorale, il rissoso, il maldicente sono come tumori maligni della società e dannosi a tutti. Comunque, essi possono essere scansati e sfuggiti ed in tal modo il pericolo derivante dal loro contatto può almeno esser ridotto ai minimi termini. E’ tuttavia possibile che anche queste persone si pentano e si correggano, ma il più insidioso di tutti i mali è quello prodotto sul piano mentale di azione dove un uomo, sotto la maschera della perfetta rispettabilità e spesso sotto la veste della benevolenza, può annientare la vita altrui, volgere la volontà degli altri ai propri fini, pur conservando un’apparente irreprensibilità e riuscendo perfino ad apparire amico e benefattore delle sue stesse vittime. 

Così, senza pericolo di essere smascherato, egli consegue il suo scopo sia esso l’acquisto di denaro o di potere sociale. 

La sua trasgressione è di rado punita nella stessa vita durante la quale fu commessa, ma spesso trova la sua espiazione in vite successive con l’idiozia congenita, senza possibilità di pentimento e perdono, come avviene invece quando, per esempio, una persona si accorge del male arrecato ad un’altra e prova un pentimento che la porta alla correzione. La colpa dell’ipnotizzatore volontario costituisce di fatto una fase di quello che la Bibbia chiama «il peccato contro lo Spirito Santo», il male spirituale, il pericolo maggiore per la società. 

Lo Spirito Santo è il principio naturale creativo e la forza creativa nell’uomo è la sua diretta espressione. La medesima forza trova espressione per mezzo degli organi della generazione volti a creare nuovi corpi, e per mezzo del cervello inteso a creare nuovi pensieri i quali sono più tardi cristallizzati in «cose». 

Quando qualcuno cade sotto il dominio di un ipnotizzatore, cessa di essere padrone di se stesso, perde il potere di pensare indipendentemente sotto il fascino delle suggestioni dell’ipnotizzatore — le quali in realtà sono ordini, giacché la vittima non ha nessuna scelta, ma è obbligata ad obbedire. 

Perciò se l’ipnotizzatore si oppone alla espressione della facoltà creativa del pensiero nella sua vittima, la quale facoltà è un’espressione diretta dello Spirito Santo, commette un peccato contro lo Spirito Santo. 

Onde precisare e rafforzare le descrizioni di siffatte condizioni anormali che si verificano nei sogni, nella trance, nell’ipnotismo, nella medianità, nell’ossessione e nella pazzia, cominceremo con lo spiegare la condizione dell’uomo negli stati normali di veglia e di sogno, considerati dal punto di vista della scienza occulta. 

Lo stato di veglia. Nello stato di veglia tutti i veicoli dell’uomo sono relegati nello stesso spazio. Come le ossa, la carne e i vari succhi del corpo sono contenuti entro la pelle, così tutti i corpi dell’uomo sono raccolti entro una nuvola in forma di uovo che si estende al di sopra della testa, sotto i piedi e tutto intorno al corpo visibile. Qualunque sia la posizione che il corpo denso prende, esso rimane sempre al centro di questa aura, come il tuorlo è nel centro di un uovo. Ma ciò non è tutto, perchè quest’aura, composta dei più sottili veicoli dell’uomo, non soltanto circonda il corpo denso, ma anche lo compenetra in ogni sua particella in modo simile a quello col quale il sangue pervade tutto il corpo denso. 

Così vediamo che questi corpi sono più vicini che mani e piedi e, per quanto invisibili come il nostro respiro, essi non sono meno reali e meno necessari. Durante la sua vita l’uomo non può ordinariamente separarli ed, a meno che essi siano tutti insieme, egli non può muoversi ed agire come fa nella vita ordinaria. 

Durante lo stato di veglia vi è lotta costante fra il corpo vitale e il corpo del desiderio. I desideri e gl’impulsi del corpo del desiderio sono in perenne contrasto col corpo denso istigandolo all’azione, sema curarsi del danno che può venire a questo strumento purché il desiderio sia soddisfatto. E’ il veicolo del desiderio che spinge l’ubriaco a riempire di liquore il suo sistema al punto che la combustione chimica dell’alcool aumenta le vibrazioni del corpo denso e fa di questo il docile strumento di qualsiasi folle impulso, inducendolo a sprecare con indifferente prodigalità l’energia accumulata. 

Il corpo vitale, d’altra parte, non ha altro interesse che la preservazione del corpo denso. Per mezzo della milza esso specializza la incolore energia solare che pervade lo spazio, e mediante strani processi chimici, lo trasforma in un fluido vitale di un bel colore rosa pallido, che manda lungo ogni nervo e fibra del corpo. Il corpo vitale mira sempre ad economizzare l’energia accumulata nel corpo denso. Esso è sempre occupato a ricostruire i tessuti quando sono consunti e distrutti dai potenti assalti dello sfrenato corpo del desiderio. 

Il «fluido vitale» ha una funzione simile a quella dell’elettricità in un apparecchio telegrafico; anche quando un tale apparecchio è costruito con fili che uniscono le diverse stazioni e vi sono operatori agli apparati delle stazioni, l’apparecchio è morto finché l’elettricità non corre lungo le sue linee e porta i messaggi. Così il corpo denso è inutile se i nervi non sono percorsi da questo fluido vitale. Allorché esso manca in tutto o in parte, diciamo che il corpo è paralizzato per quel tratto. Notiamo l’effetto, ma non ne scorgiamo la causa nel mondo materiale. 

Abbiamo nel nostro corpo due sistemi nervosi : il «volontario» e l’«involontario». Il primo è fatto agire direttamente dal corpo del desiderio e controlla i movimenti del corpo, mira a logorare e a distruggere, frenato solo in parte dalla mente nel suo compito crudele. Il sistema involontario ha il suo particolare dominio nel corpo vitale, e governa gli organi della digestione e della respirazione che ricostituiscono e reintegrano il corpo denso. 

Questa guerra fra il corpo vitale e il corpo del desiderio produce la coscienza nel mondo fisico, ma se la mente non agisce come freno sul corpo del desiderio, le nostre ore di veglia sarebbero brevi, e tali sarebbero anche le nostre vite, perchè il corpo vitale sarebbe presto sopraffatto nei suoi benefici effetti dal temerario corpo del desiderio. Ciò è dimostrato, per esempio, dalla debolezza che segue a un’esplosione di collera, poiché la collera è una condizione in cui l’individuo ha « perso il controllo di sè » e il corpo del desiderio governa senza freno. 

Il Sonno e la Trance naturale - Nonostante tutti i suoi sforzi, il corpo vitale lentamente perde terreno col procedere del giorno, i veleni dei tessuti in decomposizione si accumulano ostacolando il flusso del fluido vitale ed il suo movimento diviene sempre più pigro. In conseguenza di ciò il corpo visibile mostra segni di esaurimento. Alla fine il corpo vitale si accascia, per così dire, il fluido vitale cessa di correre lungo i nervi in quantità sufficiente per mantenere l’equilibrio del corpo denso, e ciò lo rende incosciente e quindi incapace di usare lo spirito. Questo è il sonno

E’ opinione di molta gente che il sonno sia uno stato passivo e negativo. Nulla di più errato. Se così fosse, il corpo sarebbe al risveglio tanto stanco quanto lo era all’addormentarsi o, piuttosto, non si sveglierebbe mai. E’ stata la sua incapacità a ricevere il fluido vitale (incapacità prodotta dall’essere esso ingombro dai veleni del dissolvimento) che l’ha fatto addormentare, e se il solo effetto di quello stato fosse la cessazione del consumo di energia, le condizioni rimarrebbero allo «status quo» ed il corpo seguiterebbe a dormire. Talvolta una simile condizione si verifica e può durare forse settimane o mesi. Si dice allora che il dormiente è in «trance». Onde mantenere tale stato per un certo periodo di tempo senza che ne risulti la morte, le funzioni del corpo vitale non devono essere interamente sospese, ma soltanto molto ridotte. 

Qual’è dunque la cosa che fa del sonno uno stato di ristoro? Nella parola stessa « ristoro » è compresa un’attività. Se un edificio deve essere restaurato, bisogna che gl’inquilini se ne vadano e che la distruzione, l’uso e la rovina cessino. Ma non basta. Bisogna far venire gli operai onde riparare al guasto che impedisce l’uso dell’edificio. Soltanto quando il lavoro è stato fatto, il restauro sarà completo e l’edificio pronto ad essere rioccupato dagl'inquilini. 

Lo stesso avviene per il tempio dell’Ego, — il nostro corpo denso — quando si è esaurito. E’ allora necessario che l’Ego, la mente e il corpo del desiderio se ne vadano, lasciando pieni poteri al corpo vitale acciocché esso possa ristabilire il tono del corpo denso e così, quando il corpo denso si addormenta, avviene una separazione. L’Ego e la mente, avviluppati nel corpo del desiderio, abbandonano il corpo vitale e il corpo denso (questi ultimi restando sul letto) mentre i più alti veicoli aleggiano al di sopra e vicino al corpo che dorme. 

Comincia ora il processo di restauro. In un conflitto con il mondo fisico il danno non è mai tutto da una parte, anche il vincitore riporta sempre delle ferite. Più aspra è la lotta e più le forze dei combattenti si bilanciano, più numerose sono le ferite da ambo le parti. Così, quando il corpo vitale e il corpo del desiderio sono impegnati nel conflitto, il corpo del desiderio invariabilmente vince, e tuttavia la sua vittoria è sempre una disfatta, perchè esso è allora costretto ad abbandonare il premio — il corpo denso — nelle mani del vinto corpo vitale ed a ritirarsi per restaurare la sua stessa sconvolta armonia. 

Ritirandosi dal corpo dormente, esso entra in quel mare di forze e di armonia che si chiama il Mondo del Desiderio. Qui esso rivive le scene della giornata, ma in ordine inverso, dagli effetti alle cause, risolvendo le difficoltà della giornata, formando veri quadri da sostituire alle errate impressioni dovute alle limitazioni della vita nel corpo denso, e siccome le armonie del Mondo del Desiderio lo pervadono e la saggezza e la verità sostituiscono l’errore, esso riacquista il suo ritmo e il suo tono. Il tempo a ciò necessario varia a seconda di come illusoria, impulsiva e strenua fu la vita della giornata. 

Allora, e solo allora, comincia il lavoro di reintegrazione dei veicoli lasciati sul letto, ed il risanato corpo del desiderio incomincia a far rivivere il corpo vitale, infondendovi periodicamente energia che, a sua volta, incomincia a lavorare sul corpo denso eliminando i prodotti del dissolvimento principalmente mediante il sistema del simpatico, col risultato che il corpo del desiderio, la mente e l’Ego rientrano al mattino e lo fanno svegliare. 

I Sogni - Tuttavia accade qualche volta che noi ci assorbiamo ed interessiamo tanto negli affari della nostra esistenza terrena, che anche dopo che il corpo vitale si è prostrato rendendo il corpo denso inconscio, noi non possiamo deciderci a lasciarlo per far cominciare il lavoro di reintegrazione, li corpo del desiderio si avvinghierà allora con tutta la sua forza a quello vitale e sarà forse solo a metà trascinato fuori dell'Ego cominciando a riandare gli eventi della giornata in quella posizione. 

Evidentemente questa è una condizione anormale. Il giusto legame fra i diversi veicoli è rotto in primo luogo dall’accasciarsi del corpo vitale e maggiormente sconvolto dalla relativa insolita posizione dei più alti veicoli, che ha parzialmente sconnesso i centri sensori del primo da quelli del secondo. Il risultato inevitabile è rappresentato da quei sogni confusi in cui i suoni e gli aspetti del mondo del desiderio sono mescolati con gli eventi della vita quotidiana nella maniera più grottesca e inverosimile. 

A volte, allorché qualcosa nella vita giornaliera ha particolarmente agitato il corpo del desiderio, accade che quando esso ha perduto contatto coi veicoli inferiori ed è impegnato nel lavoro di reintegrazione mediante la summenzionata revisione, se una questione difficile si presenta ed il corpo del desiderio ne vede la soluzione, subito si riprecipita nel corpo denso onde imprimere le idee sul cervello, provocando in tal modo lo svegliarsi del corpo denso con un sussulto. Tuttavia, soltanto in un minimo di casi il corpo del desiderio perviene a trasferirvi la soluzione che appariva così chiara nel mondo del desiderio. Anche se riesce ad imprimere la soluzione sul cervello in quel dato momento, questa è generalmente dimenticata al mattino. 

La conoscenza di questo fatto ha indotto molte persone a tenere vicino al letto carta, matita ed un lume; spesso esse sono state ricompensate trovando al mattino le soluzioni dei loro problemi senza ricordare affatto di averle scritte. E’ una buona idea da seguire. 

Sotto una tale condizione, in cui non vi è una completa separazione dei veicoli, è evidente che lo spreco continua e che il ristoro viene ostacolato; il corpo denso si agita nel letto nei casi più estremi e, di conseguenza, al mattino rimane una sensazione di stanchezza, dovuta all’imperfetta separazione dei veicoli, che provoca sogni e rende il sonno inquieto.

Non tutti i sogni tuttavia sono confusi; quelli per esempio che danno soluzioni razionali ai problemi della vita e profeticamente avvertono di guai imminenti, spesso ci permettono di evitare o impedire disastri. Tali sogni hanno generalmente luogo prima del risveglio e soltanto quando, prima del risveglio, vi è stata completa separazione dei veicoli; soltanto allora un sogno può essere coerente. In tal caso accade semplicemente che la conoscenza dell’im- minente disastro visto dall’Ego nel mondo del desiderio, è felicemente trasmessa al cervello. Aiuta molto a promuovere tali impressioni il tener fisso il pensiero, al momento di addormentarsi, sull’ingiunzione o comando: « voglio sapere circa questo o quello, e lo ricorderò al mattino». Se questo è l’ultimo pensiero nell’addor- mentarsi, esso porterà il ricordo della soluzione trovata. 

Dare degli esempi per provare il valore dei sogni, sarebbe una perdita di tempo. La stampa quotidiana è piena di esempi di salvezze provvidenziali attribuite a sogni ammonitori. Le memorie della Società per le Ricerche Psichiche, ne danno voluminose testimonianze e chiunque cerchi delle prove non avrà difficoltà a trovarne. 

L’Ipnotismo - E’ una caratteristica dei corpi invisibili dell’uomo l’essere governati dalla Volontà. Ogni impulso all’azione proveniente dall’interno, ha origine nella volontà dell’uomo stesso, mentre gl’incentivi all'azione che provengono da sorgenti esteriori, comunemente chiamate “circostanze”, hanno origine nella volontà altrui, e la differenza tra l’uomo di carattere forte, buono o cattivo che sia, e l’uomo debole, sta nel fatto che il primo è spinto soltanto dalla sua propria volontà, la quale agisce dall’interno e lo rende capace, ad onta di qualsiasi circo- stanza, ad agire come egli stesso ha deciso. 

D’altra parte il debole che non ha volontà, è l’impotente trastullo dei marosi delle circostanze, dominato dalla volontà degli altri, sballottato sullo sterminato mare della vita. 

Governare gli altri mediante l’esercizio della forza di volontà, vuol dire assalire la mente, ed è cosa ancor più riprovevole di un assalto sul piano di azione fisico. Quest’assalto mentale si chiama « Ipnotismo » ed esso è graduale nei suoi effetti come lo è un assalto fisico. Un uomo forte può somministrare uno schiaffo scherzoso per far sì che un altro eseguisca i suoi ordini, e può anche picchiarlo sino a renderlo incosciente. Il negoziante che si vale dell’ipnotismo usa quel tanto di forza che occorre per obbligare il cliente a comprare quella cosa che non sarebbe suo desiderio comprare, e poi si giustificata di fronte a stesso chiamando ciò commercio legittimo. 

Per quanto cattivo e diffuso un fatto simile possa essere, esso almeno non è accompagnato da nessuno degli effetti che seguono alla pratica di mettere un « soggetto » nel sonno ipnotico. L’enormità di un tale delitto può solo essere misurata quando se ne conosca l’effetto sui corpi invisibili del soggetto. 

Nessuno che possegga un carattere forte può essere dominato dall’ipnotizzatore fino al punto di lasciarsi addormentare, e nessuno che abbia un’attitudine mentale positiva può essere dominato; perciò alla vittima ignara viene prima detto di assumere un atteggiamento negativo e di lasciarsi addormentare. I « passi » dell’ipnotizzatore sono ora diretti alla testa e colpiscono la testa del corpo vitale premendola attraverso la testa fisica, così che essa si affloscia e viene ad arrotolarsi intorno al collo, quasi come il colletto di una maglia. 

In tal modo il legame tra l’Ego e il corpo denso viene rotto come nel sonno ed i veicoli superiori si ritirano. Ma vi è adesso una condizione diversa da quella del sonno. La testa del corpo vitale non è al suo posto, non avvolge cioè e non permea la testa fisica della vittima poiché questa è ora invece pervasa dall’etere proveniente dal corpo vitale dell’ipnotizzatore il quale sta guadagnando potere sulla sua vittima. 

Se sappiamo che un’inserzione abusiva in un circuito telefonico intenderemo, almeno in parte, la relazione fra l’ipnotizzatore e la sua vittima. Se qualcuno possiede un allacciamento telefonico privato fra la sua casa ed il suo ufficio ed un estraneo vi fa un allacciamento intermedio, accade che quest’ultimo potrà intercettare i messaggi, sostituirsi all’uomo di affari, emanare ordini ecc., come se provenissero dal titolare dell’apparecchio. L’ipnotizzatore fa qualcosa di simile. Egli tocca la linea di comunicazione fra l’Ego e il corpo della sua vittima, interponendo parte di se stesso nella linea, e mediante questa forza egli può obbligare l’Ego del suo « soggetto » ad uscire nel mondo invisibile e prendervi quanto più può delle informazioni che desidera, oppure può obbligare il corpo denso della vittima a compiere atti folli o criminali, secondo il suo piacere. 

Ma neppur questo è il lato peggiore dell’ipnotismo, il pericolo più grave per la vittima sorge dal fatto che quando una parte del corpo vitale dell’ipnotizzatore è stata introdotta nel suo proprio corpo, essa non può esserne completamente ritirata al risveglio; una piccola parte vi rimane e forma un nucleo mediante il quale l’ipnotizzatore può enti are e soggiogare la sua vittima più facilmente la volta seguente, ed ogni volta successiva qualcosa si aggiunge a questo nucleo, così che. per gradi, la povera vittima diventa assolutamente impotente e soggetta al volere del suo padrone, indipendentemente dalla distanza e fino a tanto che la morte di uno o dell’altro spezza il legame. 

Questo residuo del corpo vitale dell’ipnotizzatore diventa anche il deposito di comandi da eseguirsi a scadenza, compresa l’esecuzione di un certo atto, in un certo giorno, a una certa ora. Quando il tempo arriva, l’impulso è lasciato libero come la molla di una sveglia, e la vittima deve eseguire il comando, senza tuttavia avere la minima idea di essere influenzata da altri. L’ipnotismo perciò è il più grande delitto sulla terra ed il più grande pericolo per la società. 

Si sostiene talvolta che l’ipnotismo può essere usato in senso buono per la cura dell’ubriachezza o di altri vizi, e noi ammettiamo che, considerato soltanto dal punto di vista materiale, ciò possa apparir vero, ma dal punto di vista della scienza occulta, la cosa è ben diversa. Come tutti gli altri desideri, anche la brama per il vino o il liquore risiede nel corpo del desiderio ed è dovere dell’Ego il padroneggiarla mediante la forza della propria volontà. E per questa ragione che egli si trova alla scuola di esperienza chiamata « vita » e nessuno può com- piere in sua vece il suo avanzamento morale, così come egli non potrebbe essere ingannato, ciascuno deve risolvere le proprie difficoltà e superare i propri difetti mediante la propria volontà. Perciò se un ipnotizzatore domina il corpo del desiderio di un ubriaco, l’Ego del- l’ubriaco dovrà imparare la sua lezione in una vita futura a meno che egli non muoia prima del suo ipnotizzatore. Se l’ipnotizzatore muore prima di lui, l’uomo tornerà inevitabilmente a bere perchè la parte del corpo vitale dell’ipnotizzatore che teneva a freno il cattivo desiderio, torna alla sua origine e la cura è annullata. La sola maniera di vincere, permanentemente, un vizio è quella di usare la propria volontà. 

Alla morte dell’ipnotizzatore, tutte le sue vittime sono libere e nessun ordine a scadenza data avrà più il potere di costringerle. 

La Medianità - Per capire la medianità è necessario sapere che alla morte si verifica nei vari veicoli la medesima separazione che avviene nel sonno, ma tale separazione è permanente. I cosiddetti morti hanno Ego, mente e corpo del desiderio e, per un certo tempo dopo la morte, sono spesso consci del mondo che hanno lasciato. Alcuni si attaccano alla vita terrena e non possono decidersi ad imparare nuove lezioni; noi li chiamiamo «spiriti legati alla terra». Essi tuttavia non possono funzionare nel mondo visibile, essendo mancanti del corpo fisico, e così ap- profittano del fatto che non tutti gli spiriti sono racchiusi con lo stesso rigore nella prigione del corpo denso. I più strettamente legati sono i « materialisti » a oltranza; coloro le cui corde non sono affatto strette sono gli « impressionabili » e « sensitivi », capaci di rispondere in qualche modo alle vibrazioni spirituali. Le persone così costituite che hanno un carattere positivo, se progrediscono, lo fanno di loro volontà, e divengono provetti occultisti. Coloro che hanno un carattere debole possono progredire soltanto con l’aiuto altrui, quindi in modo negativo. Essi divengono la preda di spiriti legati alla terra, che si costituiscono spiriti guida e fanno delle loro vittime dei medium a mezzo della trance o, se il legame fra il corpo denso e il corpo vitale del soggetto è particolarmente rilassato, dei medium che producono materializzazioni. 

Queste forme di spiriti legati alla terra sono, sotto ogni rispetto, simili all’ipnotizzatore eccetto che essi rimangono invisibili alle loro vittime ed hanno sopra di esse maggior potere in quanto sono considerati «esseri superiori» o anche «angeli», liberi dal male e altruisticamente miranti a diffondere la felicità e la saggezza. 

In verità nella morte non vi è potenza trasformatrice. In conseguenza della morte il peccatore non diviene un santo, nè l’ignorante un Salomone ed è spettacolo penoso per il vero chiaroveggente positivo, vedere le imposizioni date da spiriti senza scrupoli alle loro vittime ignare, le quali sono così completamente ingenue da non saper distinguere il vero carattere degli impostori e da accettare le loro frasi sciocche e vuote come saggezza sublime. Questi cosiddetti spiriti-guida hanno fatto del bene col dimostrare la realtà della vita dopo la morte, ma sono stati dannosissimi ai medium. 

Il modus operandi della entità invisibile consiste semplicemente nello spingere i più alti veicoli fuori dai corpi inferiori del medium passivo per penetrarvi lei stessa a prenderne il governo. Quando poi lo lascia, prende con sè anche parte del corpo vitale del medium, per usarlo come chiave o leva la volta seguente. 

In alcuni casi qualcuno di tali spiriti non si contenta di prendere un corpo in prestito, ma ne ruba uno e ne tiene il proprietario permanentemente lontano. Così vediamo lo stesso corpo, ma abitato da un’altra anima, che mostra abitudini e gusti del tutto diversi. Questa si chiama « ossessione » e può essere rivelata dal fatto che l’iride non reagisce nè alla luce nè alla distanza mediante la dilatazione o la contrazione, perchè l’occhio è la finestra dell’anima e solamente il vero proprietario può usarlo. Perciò gli occhi del medium che è sotto controllo restano sempre chiusi o hanno uno sguardo vitreo. 

Vi sono mezzi sicuri per sbarazzarsi di uno spirito ossessionante e restituire il corpo al proprietario, ma ciò non può esser detto pubblicamente. 

Abbiamo veduto che allo stato di veglia il corpo denso e il corpo vitale sono circondati e interpenetrati da una nube a forma di uovo che comprende il corpo del desiderio e la mente. Questi veicoli sono tutti concentrici e formano tanti anelli di una catena. E’ l’interposizione di un veicolo nell’altro, disposti in modo che i centri sensori di uno siano convenientemente allineati coi centri sensori dell’altro, che permette all’Ego di governare il complesso organico e di attuare in modo ordinato i processi della vita che noi chiamiamo ragione, favella ed azione. Se vi è in qualsiasi punto una soluzione di continuità fra i collegamenti dei diversi veicoli, l’Ego sarà a sua volta impedito nella sua espressione. Questo perfetto equilibrio costituisce la salute, l’opposto è la malattia. 

La malattia prende molte forme; una di queste è la pazzia ed anche questa è di diverse specie. Quando il legame fra i centri sensori del corpo denso e del corpo vitale non è perfetto, quando la testa del corpo vitale torreggia al di sopra della testa densa, anziché essere ad essa concentrica, il corpo vitale risulta fuori del giusto ingranaggio con ambedue i veicoli superiori e col corpo denso: abbiamo allora il docile idiota. Quando i corpi vitale e denso sono a posto fra loro e la frattura è fra il corpo vitale e il corpo del desiderio, la condizione è simile alla precedente, ma quando la frattura è fra il corpo del desiderio e la mente abbiamo il pazzo furioso più difficile a dominare di una belva, perchè questa è controllata dallo Spirito di Gruppo. In questo caso tutte le inclinazioni animali vengono ciecamente seguite. 

Quando la frattura è fra l’Ego e la mente, questa prende il governo dei tre veicoli e abbiamo allora quella particolare astuzia che caratterizza una certa classe di pazzi. Un tale individuo riuscirà a nascondere i suoi funesti disegni e sorpasserà tutti in intelligenza nel conseguire la vendetta di torti immaginari o altri bassi desideri finché la vittima prescelta sia in suo potere. Allora la natura bruta del corpo del desiderio si esplicherà in atti orribili, oppure la mente prenderà dominio sul corpo del desiderio ed eserciterà la sua diabolica astuzia in lenta tortura finché la morte venga a porre fine ai tormenti della vittima. 

La lezione oggettiva da imparare dalla conoscenza di queste cose è che noi dobbiamo restare sempre padroni di noi stessi e mai, per nessuna ragione, permettere di essere ipnotizzati o governati da un agente esterno. Dobbiamo, inoltre ricordare che scopo della nostra vita è l’acquisto della padronanza di noi stessi e non della padronanza sugli altri. 

### <h3 id="lecture-5">Conferenza n°5: La morte e la vita nel purgatorio</h3>

Fra tutte le incertezze che caratterizzano il nostro mondo terreno, vi è una sola certezza: la Morte. Prima o poi, dopo una vita lunga o corta, la fase materiale della nostra esistenza viene a termine e questo termine non è che una nascita in un mondo nuovo, giacché quello che noi chiamiamo «nascita» è, secondo le belle parole di Wordsworth, l’oblio di un passato. 

```
La nostra nascita non è che un sonno, un dimenticare:   
L’anima che sorge con noi, Stella della nostra vita,   
Ha avuto altrove il suo tramonto,   
E viene da lontano:   
Non in perfetto oblio,   
E non in completa nudità.   
Ma come ondeggianti nuvole di gloria noi veniamo   
Da Dio, che è la nostra dimora:   
Nell’infanzia non vediamo che il cielo!   
Le ombre della prigione cominciano a chiudersi   
Sul Fanciullo che cresce,   
Ma egli scorge la luce e donde essa proviene,   
Egli la vede nella sua gioia;   
Il giovine che sempre più si allontana dall’oriente   
Deve viaggiare, ma è tuttavia il sacerdote della natura,   
E dalla splendida visione   
E’ accompagnato nel suo cammino;   
Finalmente l’Uomo la vede dileguarsi   
E svanire nella luce del giorno comune.   
```

La nascita e la morte possono perciò essere considerate come il cambiamento dell’attività dell’uomo da un mondo ad un altro, e dipende dalla nostra stessa posizione il chiamare questo cambiamento nascita o morte. Se l’uomo entra nel mondo in cui viviamo, noi diciamo che nasce se lascia il nostro piano di esistenza per entrare in un altro mondo, noi diciamo che muore, ma per l’individuo stesso il passaggio da un mondo ad un altro è come per noi il trasloco da una città ad un’altra; egli vive immutato; ma le sue circostanze esteriori e la sua condizione sono cambiate. 

Il passaggio da un mondo ad un altro è spesso accompagnato da una maggiore o minore incoscienza come il sonno, secondo Wordsworth, e per questa ragione la nostra coscienza può fissarsi sul mondo che abbiamo lasciato. L’infanzia percepisce il mondo invisibile circostante: appena nati, infatti i bambini sono tutti chiaroveggenti per un periodo di tempo più o meno lungo, e coloro che passano nell’al di là alla morte scorgono ancora per qualche tempo il mondo materiale. Se moriamo nel vigore e nella pienezza della vita, con forti legami di famiglia, di amicizia, o di altri interessi, il mondo continua ad attrarre la nostra attenzione per un periodo di tempo più lungo che se la morte ci avesse colti in età più matura, quando i vincoli terreni fossero stati già logorati. E ciò per lo stesso principio per cui il seme si attacca alla polpa del frutto acerbo, mentre si stacca facilmente e interamente dal frutto maturo. Perciò è più facile morire nell’età avanzata che nella giovinezza. 

L’incoscienza che abitualmente accompagna lo spirito arrivante alla nascita e quello partente alla morte, è dovuta alla nostra incapacità di immediato adattamento ed è simile alla difficoltà che incontriamo quando passiamo da una stanza oscura alla luce della strada, o viceversa. In tali condizioni occorre del tempo prima che possiamo distinguere gli oggetti intorno a noi; così avviene al nascituro e al morituro, tutti e due devono a poco a poco abituarsi al loro nuovo ambiente ed alle nuove condizioni di vita. 

Quando giunge il momento che segna il termine della vita nel mondo fisico, l’utilità del corpo denso è terminata, e l’Ego si ritrae da esso attraverso la testa, portando con sè la mente e il corpo del desiderio, come fa ogni notte durante il sonno; adesso il corpo vitale è inutile, così che anch’esso viene abbandonato e quando si spezza la corda d’argento che unisce i veicoli superiori a quelli inferiori, il distacco è definitivo e irreparabile. 

Ricordiamo che il corpo vitale è composto di etere sovrapposto al corpo denso delle piante, degli animali e dell’uomo durante la vita fisica. L’etere è una sostanza fisica e perciò ha un peso. La sola ragione per cui gli scienziati non possono pesarlo, è che essi non riescono a raccoglierne una certa quantità ed a metterla sulla bilancia. Ma quando, alla morte, esso abbandona il corpo denso, si verifica sempre una diminuzione, di peso, il che dimostra che qualche cosa avente peso, e nondimeno invisibile, lascia il corpo denso in quel momento. 

Nel 1906 il Dr. Mac Dougall di Boston pesò un certo numero di persone morenti mettendo i loro letti su delle bilance che egli poteva manovrare. Fu notato che la piattaforma recante i pesi scendeva rapidamente al momento in cui veniva esalato l’ultimo respiro. In tutta l’Unione si sparse la notizia che l’anima era stata pesata, cosa impossibile questa, perchè l’anima non è soggetta a leggi fisiche. Più tardi il Prof. Twining di Los Angeles pretese di pesare l’anima di un topo, ma ciò che lo scienziato giunse realmente a pesare fu il corpo vitale che abbandonava il corpo denso al momento della morte. 

Bisogna dire una parola riguardo al trattamento da usarsi verso i morenti i quali soffrono spesso una indicibile agonia per la malintesa gentilezza degli amici. La somministrazione di stimolanti ai moribondi causa terribili sofferenze. Non è doloroso abbandonare il proprio corpo, ma gli stimolanti hanno l’effetto di far rientrare l’Ego partente entro il suo veicolo con la forza di una catapulta, e di provare di nuovo le sofferenze dalle quali era sul punto di liberarsi. Anime di trapassati si sono spesso lagnate con gl’investigatori, ed una di queste disse di non avere tanto sofferto in vita quanto soffrì durante le molte ore in cui le fu impedito di morire. Il solo modo razionale è quello di lasciare la natura avere il suo corso, quando si vede che la fine è inevitabile. 

Un’altra e più grave colpa contro lo spirito partente è quella di abbandonarsi a pianto dirotto e a lamenti nella camera ardente o anche vicino ad essa. Immediatamente dopo la sua liberazione, e per un periodo che va da alcune ore ad alcuni giorni, l’Ego è impegnato in una questione della massima importanza; una gran parte del valore della vita trascorsa dipende dall’attenzione che su di essa concentra lo spirito partente. Se questo è distratto dai singhiozzi e dai lamenti dei propri cari, perderà molto, come vedremo, ma se è rafforzato dalla preghiera e aiutato dal silenzio, molto dolore potrà essere risparmiato a tutti gl’interessati. Non siamo mai tanto i custodi del nostro fratello, come quando egli sta per attraversare questo Getsemani, ed è questa una delle migliori occasioni per servirlo e per preparare a noi stessi un tesoro celeste. 

Abbiamo studiato il fenomeno della nascita e possiamo perciò usare, in occasione di tale evento, accorgimenti speciali. Abbiamo infatti ostetrici provetti ed infermiere addestrate per assistere nel miglior modo possibile tanto la madre che il fanciullo, ma dobbiamo molto dolorosamente constatare che non possediamo affatto una scienza della morte. Quando un bambino sta per entrare nel mondo, noi ci affaccendiamo con intelligente zelo; quando un amico di tutta la vita è sul punto di lasciarci, noi restiamo impotenti, ignoranti di come aiutare e, peggio ancora, con la nostra incapacità causiamo sofferenza invece di dare aiuto. 

La scienza fisica sa che qualunque sia la forza che muove il cuore, essa non viene dal di fuori, ma risiede nel cuore stesso. Lo scienziato occulto vede una camera nel ventricolo sinistro, vicino all’apice, dove un piccolo atomo nuota in un mare del più alto etere. La forza in quell’atomo, come le forze in tutti gli altri atomi, è la vita indifferenziata di Dio. Senza quella forza il minerale potrebbe formare la materia in cristalli e i regni vegetale, animale ed umano sarebbero incapaci di formare i loro corpi Più profondamente guardiamo, e più chiaro ci appare quanto sia fondamentalmente vero che in Dio viviamo, ci muoviamo, ed abbiamo la nostra esistenza. 

Quell’atomo è chiamato « l’atomo-germinale ». La forza in esso contenuta muove il cuore e mantiene in vita l’organismo. Tutti gli altri atomi dell’intero corpo debbono vibrare in armonia con questo. Le forze di quell’atomo-germinale sono immanenti in ogni corpo denso che sia stato posseduto dal particolare Ego a cui esso è unito, e sopra la sua tavoletta plastica sono incise tutte le esperienze di quel particolare Ego durante tutte le sue vite. Quando torniamo a Dio, quando tutti saremo di nuovo uno in Dio, quel ricordo, che è particolarmente ricordo di Dio, rimarrà sempre, e così noi manterremo la nostra individualità. Noi trasmutiamo, come verrà descritto, le nostre esperienze in facoltà; il male è tramutato in bene e il bene lo riteniamo come capacità di bene sempre maggiore, ma il ricordo delle esperienze è di Dio e in Dio, nel senso più intimo dell’espressione. 

La « corda d’argento » che unisce i veicoli superiori con quelli inferiori, termina all’atomo-germinale nel cuore. Quando la vita materiale giunge al suo termine in modo naturale, le forze dell’atomo-germinale si ritirano, passano al di fuori lungo il nervo pneumogastrico, dietro la testa e lungo la corda d’argento insieme coi veicoli superiori. Questa rottura nel cuore segna la morte fisica, ma la relativa corda d'argento non si spezza subito, in qualche caso non prima di alcuni giorni. 

Il corpo vitale è il veicolo della percezione sensoria. Siccome questo rimane col corpo sensibile e la corda eterica li unisce col corpo denso abbandonato, è evidente che fino a che tale corda non è spezzata, deve esserci un certo grado di sensibilità nell’Ego quando il suo corpo denso è molestato. Perciò esso prova dolore quando il sangue ne viene estratto e vi si inocula il fluido per imbalsamarlo, quando il corpo è aperto per un esame post-mortem e quando il corpo è cremato. 

Allo scrittore fu narrato il caso di un chirurgo che tagliò tre dita del piede di una persona addormentata con anestetici. Egli gettò le tre dita tagliate in sua stufa accesa e immediatamente il paziente incominciò a strillare, perchè la rapida disentegrazione delle dita materiali causava una egualmente rapida desintegrazione delle dita eteriche che erano collegate coi veicoli superiori. Nello stesso modo qualsiasi molestia è risentita dallo spirito disincarnato durante un periodo che va da alcune ore fino a tre giorni e mezzo dopo la morte. Da allora qualsiasi connessione è spezzata e il corpo comincia a decomporsi. 

Si deve perciò aver cura di non causare disagio allo spirito partente con simili misure. Se le leggi od altre circostanze impediscono di tenere tranquillamente il cadavere per alcuni giorni nella stanza dove la morte ha avuto luogo, esso può essere almeno interrato per quello spazio di tempo e poi trattato nel modo voluto. La quiete e la preghiera sono di enorme vantaggio durante quel breve tempo, e se noi amiamo saggiamente lo spirito dipartito potremo guadagnarci la sua gratitudine imperitura seguendo le indicazioni date. 

Nella lezione n. 3 dicemmo che il corpo vitale è il deposito della memoria sia cosciente che subcosciente; sopra il corpo vitale sono impressi indelebilmente ogni atto ed ogni esperienza della vita passata, come un panorama sopra una lastra fotografica. Quando l’Ego si è ritirato dal corpo denso la vita intera, quale è registrata dalla memoria subcosciente, viene esposta davanti agli occhi della mente. E’ il parziale distacco del corpo vitale che fa vedere ad una persona in procinto di annegare la sua vita passata, ma allora è solo come un lampo che precede l’incoscienza; la corda d’argento rimane intatta altrimenti la persona non potrebbe riprendere i sensi. Nel caso di un morente la visione panoramica si svolge con maggior lentezza; l’uomo rimane come uno spettatore mentre i quadri si succedono uno dopo l’altro nell’ordine inverso dalla morte alla nascita, così che egli vede prima gli avvenimenti immediatamente anteriori alla morte, poi si svolgono gli anni della maturità; seguono la giovinezza, la fanciullezza, l’infanzia e tutto termina con la nascita. Tuttavia in quegl’istanti l’uomo non prova nessuna emozione in merito alle cose che vede, poiché lo scopo di tale visione è soltanto di incidere il panorama nel corpo del desiderio, che è la sede del sentimento, e da quella incisione dipenderanno poi le sensazioni emotive che l’Ego proverà entrando nel mondo del desiderio. L’intensità delle emozioni che ne derivano dipenderà dal tempo impiegato per il processo di incisione e dall’attenzione prestata dal morente nei confronti della visione panoramica. Se per un lungo periodo di tempo egli non fu disturbato da schiamazzi e da isterismi, il suo corpo del desiderio riceverà un’impressione profonda e ben definita. Quando sarà nel Purgatorio sentirà più intensamente il male commesso e quando sarà in cielo le sue buone qualità verranno intensificate. Tuttavia l’esperienza sarà perduta in una vita futura ma i sentimenti rimarranno come la «silenziosa, piccola voce». Quando i sentimenti saranno stati fortemente impressi sopra il corpo del desiderio di un Ego, questa voce parlerà in termini nè vaghi nè incerti. Essa lo spingerà ad onta di ogni opposizione, forzandolo a desistere da ciò che gli causò dolore ed obbligandolo al bene. Perciò il panorama passa in ordine inverso, così che l’Ego vede prima gli effetti e poi le cause nascoste. 

In quanto a ciò che determina la durata della visione panoramica, ricordiamo che fu il collasso del corpo vitale che forzò i veicoli superiori a ritirarsi; così, dopo la morte, quando il corpo vitale viene meno, l’Ego deve ritirarsi ed il panorama ha fine. La durata del panorama dipende perciò dalla durata del tempo in cui la persona può rimanere cosciente. Alcuni rimangono coscienti solo per qualche ora, altri protraggono un tale stato per diversi giorni, e ciò dipende dalla forza del loro corpo vitale. 

Quando l’Ego ha lasciato il corpo vitale, questo gravita di nuovo verso il corpo denso, fluttuando sopra la tomba e disgregandosi pian piano come fa il corpo denso. E’ una vista disgustosa per il chiaroveggente l’attraversare un cimitero ed osservare tanti corpi vitali in stato di decomposizione, chiaro indice dello stato di decomposizione delle spoglie fisiche che riposano nelle tombe. Se i chiaroveggenti fossero più numerosi, la cremazione sarebbe presto adottata come misura di protezione da tali tristi spettacoli, nonché come misura sanitaria. 

Quando l’Ego si è liberato dal corpo vitale, il suo ultimo legame col mondo fisico è rotto ed egli entra nel mondo del desiderio. Allora la forma ovoidale del corpo del desiderio cambia, ed assume invece quella del corpo denso abbandonato. V’è però un particolare aggiustamento dei materiali da cui esso è formato, e ciò ha un grande significato nei riguardi del genere di vita che il trapassato condurrà nell’al di là. 

Il corpo del desiderio è composto di sostanza appartenente a tutte le sette regioni del mondo del desiderio, così come un corpo denso è costruito coi solidi, i liquidi e i gas di questo mondo. Ma la quantità di sostanza appartenente ad ogni regione e facente parte del corpo del desiderio di un uomo, dipende dalla natura dei desideri che egli ha coltivato. I desideri grossolani sono costruiti con la più rozza sostanza di desiderio la quale appartiene alla più bassa regione del mondo del desiderio. Se un uomo ha tali desideri, egli costruisce un corpo di desiderio grossolano, dove la sostanza della regione inferiore predomina. Se egli con perseveranza getta lontano da sè i desideri volgari, cedendo soltanto a quelli puri e buoni, il suo corpo del desiderio si formerà di materiale delle regioni superiori. 

Attualmente nessun uomo è interamente buono o interamente cattivo; tutti siamo un misto delle due qualità, ma ci può essere, e c’è, una differenza di sostanza grossolana, e in quello di altri di sostanza più fine. Ciò costituisce la differenza nell’ambiente e nello stato di un uomo quando entra nel regno del desiderio dopo la morte, perchè allora la sostanza del suo corpo del desiderio, assumendo la somiglianza col corpo denso abbandonato, si dispone in modo che la sostanza più sottile, che appartiene alle regioni superiori del mondo del desiderio o formi il centro del veicolo, e la sostanza delle tre regioni più dense rimanga di fuori. Quando la vita terrena dell’Ego è terminata, esso ricorre alla forza centrifuga per liberarsi dei suoi veicoli. Seguendo la stessa legge per cui un pianeta lancia nello spazio la parte più densa e cristallizzata di sè, l’Ego scarta il suo corpo denso. Quando esso entra nel mondo del desiderio, questa forza centrifuga agisce ugualmente in modo da proiettare verso l’esterno la sostanza più rozza che è nel corpo del desiderio, e così l’uomo è forzato a rimanere nelle regioni inferiori fin- ché non sia purgato dei desideri più grossolani incorporati nella sostanza più densa del desiderio. Questa sostanza più densa è perciò sempre nella parte esterna del suo corpo del desiderio mentre egli passa attraverso il Purgatorio, ed è gradualmente eliminata dalla forza centrifuga purificatrice, la forza di Repulsione che strappa il male dall’uomo e gli permette di sollevarsi nel Primo Cielo, la parte superiore del mondo del desiderio, dove la forza di Attrazione sola predomina e inserisce il bene della vita passata nell’Ego come potenza dell’anima. La parte scartata del corpo del desiderio rimane come un guscio vuoto. 

Quando l’Ego ha lasciato il suo corpo denso, questo muore prontamente. La sostanza fisica diventa inerte al momento in cui è privata di energia vivificante e animatrice; essa si dissolve come forma. Non è così con la sostanza del mondo del desiderio; una volta che la vita è stata ad essa comunicata, quell’energia sussisterà per un tempo considerevole dopo che l’influsso di vita è cessato, variando a seconda della forza dell’impulso ricevuto. Ne consegue che dopo che l'Ego ha lasciato tale guscio, questo sussiste per un tempo più o meno lungo. Esso vive una vita indipendente, e se l’Ego a cui apparteneva si era dato intera- mente a desideri mondani, morendo forse in gioventù con ambizioni forti e insoddisfatte, questo guscio inanimato farà spesso i più disperati sforzi per rientrare nel mondo fisico, e molti dei fenomeni che si manifestano nelle sedute spiritualistiche sono dovuti all’azione di questi gusci. Il fatto che le comunicazioni ricevute da molti di questi cosiddetti « spiriti » sono interamente prive di senso è facilmente spiegabile sapendo che essi non sono affatto spiriti, ma soltanto una parte inanimata del rivestimento dello spirito trapassato, e perciò senza intelligenza. Essi hanno una memoria della vita passata dovuta al pano, ama che fu impresso dopo la morte, il quale spesso li rende capaci di imporsi presso i parenti citando fatti non conosciuti da altri, ma è pur vero che essi non sono che il rivestimento gettato via dall’Ego e per qualche tempo dotato di vita indipendente. 

Non sempre però accade che questi « gusci » rimangano inanimati, giacché ci sono nel mondo del desiderio differenti classi di esseri la cui evoluzione si svolge naturalmente colà. Essi sono buoni e cattivi come lo sono gli esseri umani. Generalmente sono classificati con una sola denominazione « dementali » per quanto differiscano moltissimo fra loro nell’apparenza, nell’intelligenza e nelle caratteristiche. Noi ci occupiamo di essi solo per quel tanto che la loro influenza riguarda lo stato post-mortem dell’uomo. 

Qualche volta avviene, specialmente quando un uomo ha avuto l’abitudine d’invocare gli spiriti, che questi esseri prendono possesso del suo corpo denso nella vita terrena e fanno di lui un medium irresponsabile. Essi lo allettano da principio con insegnamenti apparentemente elevati, ma gradualmente lo conducono verso una volgare immoralità e, peggio di tutto, essi possono prendere possesso del suo corpo del desiderio dopo che egli lo ha lasciato ed è asceso al cielo. Siccome gl’impulsi contenuti nel corpo del desiderio sono la base della vita nel cielo, e la molla di azione che induce l’uomo a reincarnarsi per acquistare nuova esperienza, la questione diventa molto grave, perchè l’intera evoluzione di un uomo può essere arrestata per secoli prima che quell’elementale liberi il suo corpo del desiderio. 

Proprio questi dementali sono causa di molti fenomeni spiritici nei quali vien fatto mostra di intelligenza superiore a quella dovuta all’azione di « gusci » inanimati e, particolarmente, almeno delle materializzazioni. Per quanto i gusci possano avervi parte, i fenomeni sono sempre diretti da un essere intelligente. La differenza tra un medium materializzatore e una persona comune sta nel fatto che la connessione fra il corpo denso e il corpo vitale ed anche alcuni dei gas e perfino dei liquidi del corpo denso del medium possono essere usati per formare i corpi delle apparizioni. Questa estrazione e il processo di rivestire i gusci vengono generalmente eseguiti dall’elementale che estrae il corpo vitale del medium dalla milza. In generale il corpo del medium si contrae orribilmente in conseguenza di ciò. Quando il corpo denso è così privato del suo principio vitale, si esaurisce terribilmente e purtroppo il medium cerca spesso di ristabilire l’equilibrio per mezzo di forti bevande divenendo così un ubriaco abituale. 

Nella lettura n.4 fu notato quanto sia dannoso il permettere ad un ipnotizzatore di dominare la nostra volontà e privarci della nostra libertà, ma in quel caso la vittima può almeno vedere, e può formarsi un’opinione dell’ipnotizzatore che la controlla. Nel caso del medium il pericolo è moltiplicato per mille perchè l’influenza dominante non può essere veduta. La morte dell’ipnotizzatore libera le vittime, ma il più grave pericolo per il medium viene dopo la morte. Perciò uno stato negativo in cui l’intero corpo e anche soltanto una mano, sia usata automaticamente senza la piena volontà dell’individuo, è rischiosissimo. Non si può negare che a volte ci siano comunicazioni genuine da parte di uno spirito trapassato, o che ci siano casi di genuine comunicazioni da parte di esseri estranei alla nostra volontà, ma il nostro scopo è quello d’indicare i pericoli a coloro che s’immischiano di cose che non conoscono. Nel mondo del desiderio, come qui, non crescono filantropi ad ogni cespuglio. Non sono esseri nè grandi, nè buoni, nè angelici quelli che si divertono a calcare il cappello ad un uomo fino agli orecchi e a versargli acqua nel collo, o a usare quegli stupidi trucchi che si mostrano nelle sedute spiritiche ordinarie; si tratta certamente o di gusci inanimati di scapestrati e di gherminelle latte da dementali. 

Quando un uomo si sveglia nel mondo del desiderio egli è sotto ogni rapporto, con una sola eccezione, lo stesso uomo che era prima della morte. Chiunque lo vedesse lo riconoscerebbe se lo avesse conosciuto qui. Non v’è potere trasformatore nella morte; il carattere di un uomo non cambia. Il vizioso, l'ubriaco, sono tuttora viziosi e dissipati, l’avaro è ancora avaro, il ladro è disonesto come lo era prima, ma c’è un grande ed importante cambiamento in tutti coloro; essi hanno perduto il corpo denso e ciò costituisce un ostacolo per la soddisfazione dei loro vari desideri. 

Il bevitore non può più bere; egli è privo dello stomaco e per quanto possa, e sulle prime riesca, ad introdursi nei barili di whisky delle bettole, non emana esalazioni come durante la combustione chimica nel canale alimentare. Egli perciò tenta d’introdursi nel corpo denso dei bevitori sulla terra e ci riesce facilmente perchè il corpo del desiderio è costituito in modo da poter occupare il medesimo spazio con un’altra persona. Le persone « morte » da principio, sono molto annoiate quando i loro amici si seggono nella stessa sedia che esse occupano, ma dopo un poco imparano che non è necessario affrettarsi ad abbandonare la loro sedia perchè un amico che vive tuttora la vita eterna si avvicina per sedersi. Non dà noia al corpo del desiderio l’avere chi « siede sopra di lui »; ambedue le persone possono occupare la stessa sedia senza disturbare i movimenti l’una dell’altra. Perciò il bevitore entra nel corpo delle persone che bevono, ma nemmeno là egli prova la vera soddisfazione, e soffre in conseguenza le torture di Tantalo, di modo che alla fine il desiderio si esaurisce per mancanza di gratificazione, come accade di tutti i desideri anche nella vita fisica. 

Questo è il « Purgatorio », e dobbiamo notare che non è una deità vendicativa quella che misura le sofferenze, nè un diavolo quegli che eseguisce un giudizio, ma i cattivi desideri coltivati nella vita terrena, incapaci di trovar soddisfazione nel mondo del desiderio, cagionano la sofferenza finché, col tempo, si spengono. Perciò la sofferenza è strettamente proporzionata alla forza della cattiva abitudine. Prendete l’esempio dell’avaro: egli ama il denaro così fortemente dopo la morte quanto prima, ma non può accumularne più; egli non ha mani fisi- che con le quali afferrare e, peggio ancora, non può proteggere quanto aveva. Egli può sedersi fissando la sua cassaforte, ma gli eredi possono venire e metter le mani proprie attraverso a lui, portar via il suo amato denaro, forse ridendo del «pazzo vecchio avaro» mentre egli è in un vero spasimo di rabbia e di mortificazione. Soffre terribilmente perchè è incapace di frenarli; finalmente però impara a contentarsi; egli è automaticamente purgato dal voler afferrare, come l’ubriaco lo fu dal voler bere, per mezzo della legge di conseguenza che sradica da ogni persona i suoi falli in maniera impersonale. Non c’è in verità nessuna punizione, tutta la sofferenza è interamente dovuta alle abitudini ac- quistate da noi stessi ed è strettamente proporzionata ad esse. Benevolmente siamo liberati dai nostri falli così che in conseguenza della purificazione, nasceremo innocenti e potremo facilmente seguire la virtù quando saremo tentati di nuovo, ascoltando la voce che ci avverte. Ogni cattiva azione almeno e perciò un atto di libera volontà. 

Mentre le nostre cattive abitudini sono trattate in questo modo generale, le nostre particolari cattive azioni nella vita passata sono trattate nella stessa maniera automatica per mezzo del panorama della vita che fu impresso nel corpo del desiderio. Quel panorama comincia a svolgersi all’indietro dalla morte alla nascita, al momento del nostro ingresso nel mondo del desiderio. Esso si svolge all’indietro con la ve- locità di circa tre volte la velocità della vita fisica, così che un uomo che morisse all’età di sessant’anni, rivivrebbe nel mondo del desiderio la sua vita passata in circa 20 anni. 

Ricordiamo che quando egli esaminava questo panorama immediatamente dopo la morte, non provava nessuna sensazione emotiva nel guardare, come semplice spettatore, i quadri via via che essi si svolgevano. Non è così quando invece appariscono davanti alla sua coscienza nel Purgatorio. Là il bene non fa nessuna impressione, ma tutto il male reagisce su di lui in maniera tale che nelle scene in cui egli aveva fatto soffrire un altro, egli stesso soffre come la persona offesa. Soffre tutto il dolore e la pena che la sua vittima soffrì in vita, e siccome la velo- cità della vita è triplicata, così è triplicata anche la sofferenza. Questa è anche più acuta perchè il corpo denso è così lento nelle vibrazioni da smorzare anche la sofferenza, ma nel mondo del desiderio dove non abbiamo il veicolo tisico la sofferenza è più acuta e, più chiaramente l’impressione panoramica della vita passata sarà stata impressa nel corpo del desiderio al momento della morte, più l’uomo soffrirà e più chiaramente sentirà nelle vite future che la trasgressione deve essere evitata. 

C’è una fase particolare di questa sofferenza che aumenta il suo carattere spiacevole. Se nella vita un individuo ha offeso due uomini nello stesso tempo, ed uno vive in Maine, l’altro in California, al momento in cui il loro tormentatore prova le sofferenze da lui causate, gli parrà di averli vicini ambedue nello stesso tempo come se una parte di lui fosse in Maine e l’altra in California. Ciò gli procura una speciale e indescrivibile sensazione come se venisse sbranato. 

Vi sono due classi di persone per cui il processo di purificazione non comincia subito, e cioè il suicida e la vittima di un assassinio. Nel caso del suicida non comincia fino al momento in cui il corpo sarebbe morto secondo il corso naturale degli eventi, ma nel frattempo egli soffre per il suo atto in una maniera tanto terribile quanto singolare. Ha cioè la sensazione di essere come svuotato e di abitare un vuoto doloroso dovuto alla continua attività dell’archetipo della sua forma nella regione del Pensiero Concreto. Nel caso di persone giovani o vecchie che muoiono naturalmente o in seguito ad accidente, l’attività dell’archetipo cessa; i veicoli superiori subiscono una modifica- zione alla morte, così che la perdita del corpo denso in sè non dà alcun disagio; ma il suicida non sottostà a tale cambiamento finché l’archetipo del suo corpo non cessi di agire, al momento in cui la morte sarebbe avvenuta naturalmente. Lo spazio dove il suo corpo denso dovrebbe trovarsi è vuoto, perchè l’archetipo è vacuo e ciò produce un dolore indescrivibile. Così egli impara che non è possibile sfuggire alla scuola della vita senza spiacevoli conseguenze, e nelle vite future, quando il cammino gli sembrerà difficile, egli ricorderà nell’anima sua che il codardo attentato di sfuggirvi mediante il suicidio reca unicamente sofferenze maggiori. 

Vi sono persone che commettono il suicidio per motivi non egoistici, per liberare altri di un peso, e questi naturalmente hanno la ricompensa in un altro modo, ma non sfuggono alle sofferenze del suicida, nello stesso modo che un uomo che entra in un edificio in fiamme per salvare altri non resta immune da ustioni. 

La vittima di un assassinio sfugge a questa sofferenza perchè generalmente resta in stato comatoso fino al tempo in cui la morte naturale sarebbe avvenuta. Essa viene perciò trattata come le vittime dei cosiddetti accidenti, ma queste ultime sono sempre coscienti e subito o poco tempo dopo la morte. Se l’assassino è giustiziato fra il momento del delitto e l’epoca in cui la vittima sarebbe morta naturalmente, il corpo del desiderio di quest'ultima in stato comatoso, va verso il suo uccisore per attrazione magnetica seguendolo ovunque vada, senza un momento di requie. La figura dell’ucciso è sempre davanti a lui facendogli provare la sofferenza e l’agonia che deve inevitabilmente accompagnare quest’incessante riprodursi del suo delitto in tutti i suoi orribili particolari. Ciò dura per un tempo corrispondente al periodo di vita di cui egli ha privato la sua vittima. Se l’uccisore sfugge alla giustizia, così che la sua vittima passi oltre il Purgatorio prima che egli muoia, il « guscio » della sua vittima rimane a compiere la parte di Nèmesi nel dramma della ripetizione del crimine. 

In tal modo l’Ego è purificato dal male di ogni specie per mezzo dell’azione impersonale della legge di conseguenza, reso idoneo ad entrare nel cielo ed a fortificarsi nel bene così come è stato allontanato dal male. 

### <h3 id="lecture-6">Conferenza n°6: La vita e l’attività nel Cielo</h3>

Nell’ultima lezione abbiamo visto come le cattive azioni e le abitudini indesiderabili di questa vita vengono sottoposte alla legge impersonale di conseguenza e trasformate in bene nelle vite future. Per illustrare questo fatto descrivemmo il procedere di detta legge verso l’assassino, il suicida, il bevitore e l’avaro. Questi però sono casi estremi; molte sono poi le persone che hanno vissuto una vita buona e morale macchiandosi di meschino egoismo, il difetto più comune della nostra epoca, piuttosto che di colpe veramente gravi. Per queste il soggiorno nelle parti purificatrici del Mondo del Desiderio è sicuramente accorciato e la sofferenza corrispondente diminuita. Perciò, col tempo, tutti passano nelle regioni superiori del Mondo del Desiderio dove è situato il primo cielo. 

Questo è il «summerland» (Terra d’estate) degli Spiritualisti. Con la sostanza di questa regione, i pensieri e le fantasie delle persone durante la vita costruiscono le forme attuali che esse vedono in immaginazione. E’ una caratteristica dei mondi interiori che la loro sostanza venga prontamente modellata dal pensiero e dalla volontà, e tutte queste forme fantastiche circolano, animate dagli elementi, e durano tanto quanto dura il pensiero o il desiderio che le formò. All’epoca del Natale, per esempio, Santa Claus vive realmente e va in giro nella sua slitta. C’è di lei ogni specie di varietà e la sua immagine dura un mese e più, finché i desideri dei bambini che la crearono cessano di fluire in quella direzione; poi essa si dissolve fino a che non viene creata di nuovo l'anno seguente. La Nuova Gerusalemme, con le sue strade di perla e il mare di cristallo e tutte le altre fantasie delle persone religiose, vi si trova pure. Il Purgatorio ha la sua forma- pensiero del diavolo con corna e unghie fesse, creata dal pensiero del popolo, ma in questa parte superiore del Mondo del Desiderio troviamo soltanto ciò che è buono e desiderabile nelle aspirazioni limane. Qui lo studioso trova bellissime biblioteche e può seguire i suoi studi molto meglio di quando era confinato nel corpo denso. Se desidera un libro, lo riceve immediatamente. L'artista con la sua immaginazione forma modelli perfetti, dipinge a colori vivi e smaglianti anziché con tinte smorte ed oscure della terra che sono la sua disperazione perchè qui, nella vita terrena, gli è impossibile di riprodurre le gradazioni che scorge con la sua visione interiore; ma il Mondo del Desiderio è il mondo del colore per eccellenza e perciò egli appaga nel primo cielo il desiderio del suo cuore, e riceve l’ispirazione e il potere di continuare il suo lavoro in vite future. 

Anche lo scultore trova in questo particolare stato post-mortem una gioia e un avanzamento; egli modella con facilità nelle sostanze plastiche di questo mondo le statue che sognò nella vita terrena. Anche il musicista è beneficato, ma egli non è ancora nel vero mondo del suono. Quell’oceano di armonia, dove la celeste «musica delle sfere» è udita, trovasi nella parte della Regione del Pensiero Concreto che nella religione cristiana esoterica chiamiamo il secondo cielo; cosi il musicista ode soltanto l'eco delle celesti sinfonie che tuttavia gli si rivelano più dolci di ogni altra da lui ascoltata sulla terra e l’anima sua gioisce della loro squisita armonia che è promessa di armonie ancor più perfette. 

Troviamo qui anche tutti i bambini che vi giungono subito dopo la morte, e se i loro amici potessero vederli non ci sarebbe nè lutto ne pianto, giacché la loro vita è piuttosto invidiabile. Vengono sempre accolti da qualche parente o amico che li ha preceduti nella morte, e si ha di loro la massima cura sotto ogni rapporto. Ci sono persone che ad essi dedicano gran parte del loro tempo inventando trastulli e giuochi per i piccoli, così che la vita in questo cielo viene spesa nel modo più proficuo per i bambini, di cui non si trascura neppure l’educazione. Essi sono suddivisi in classi, non soltanto secondo la loro età e capacità, ma anche secondo il temperamento e vengono particolarmente istruiti intorno agli effetti dei desideri e delle emozioni, cosa facile in un mondo dove ciò può essere dimostrato oggettivamente. Così si insegna loro mediante lezioni oggettive il vantaggio di coltivare desideri buoni ed altruistici, e più di un’anima che vive adesso una vita morale, lo deve all’esser morta nell’infanzia e ad aver avuto quindici o venti anni di soggiorno in questo cielo prima che una nuova incarnazione avesse luogo. Spesso ci si chiede perchè i bambini muoiano. Molte sono le cause, per esempio la morte violenta in un accidente o in un incendio o sul campo di battaglia in una vita precedente; in simili circostanze l'Ego partente non riesce a ben concentrarsi sulla visione panoramica della vita trascorsa. Lo stesso accade se egli fu disturbato dai pianti e dalle grida dei parenti. Ne risulta sempre una debole impronta delle esperienze della vita sul corpo del desiderio, con la loro scarsa valorizzazione tanto nel Purgatorio che nel primo cielo. 

In questi casi l’Ego non raccoglie ciò che ha seminato e potrebbe perciò commettere le stesse follie e gli stessi peccati in tutte le vite successive. Affinchè ciò non avvenga, il nuovo corpo del desiderio di cui l’Ego s’impossessa prima della nascita seguente, deve recare impresso il frutto dell’esperienza vissuta. L’Ego è sempre inconscio nel suo cammino verso la rinascita, accecato dalla materia che attira intorno a sè, come noi restiamo accecati entrando in casa durante una giornata di sole. Soltanto dopo la nascita la coscienza ritorna fino a un certo punto. E quando, dopo la morte, l’Ego passa nel primo cielo, gli viene insegnata, oggettivamente, in maniera diversa, la lezione che avrebbe dovuto imparare durante il suo passaggio nella vita precedente. Quando detta lezione è stata assimilata ed impressa nel non ancor nato corpo del desiderio, l’Ego rinasce sulla terra e procede nel suo ciclo di evoluzione. 

I bambini morti prima del settimo anno, sono nati solo per quel tanto che riguarda il corpo denso vitale, e non sono responsabili verso la legge di conseguenza. Anche fino al dodicesimo o al quattordicesimo anno il corpo del desiderio è in processo di gestazione come sarà meglio spiegato nella lezione prossima, e siccome ciò che non ha avuto vita non può morire, quando un bambino muore si decompongono soltanto i corpi denso e vitale. Egli conserva il suo corpo del desiderio e la mente fino alla nascita seguente. Perciò egli non percorre l’intero ciclo che l’Ego segue abitualmente fra l’una e l’altra incarnazione, ma ascende al primo cielo per imparare le necessarie lezioni, e dopo una sosta che va da uno a venti anni, rinasce spesso nella medesima fami- glia come figlio minore. 

E’ un errore pensare che il cielo sia luogo di pura felicità per tutti. Nessuno può raccogliere più felicità di quanta ne abbia seminata sulla terra. La misura della nostra gioia lassù sarà data dalle buone azioni che facemmo nella vita terrena. Il panorama della vita impresso nel nostro corpo del desiderio immediatamente dopo la morte, forma la base del nostro godimento nel cielo così come decretò la nostra sofferenza nel Purgatorio. 

Ricorderemo che mentre il panorama della vita passata si svolge nel purgatorio, soltanto le scene riferentesi alle nostre colpi generano sofferenza. Nel primo cielo soltanto i buoni desideri e gli atti disinteressati sono fecondi di sentimenti. Quando osserviamo una scena in cui aiutammo qualcuno sollevandone il dolore e mitigandone la sofferenza, proviamo non soltanto la più intensa soddisfazione personale ma sentiamo, per giunta, tutto quello che chi beneficiò del nostro favore risentì di sollievo fisico e mentale e di gratitudine, per chi l’aiutò. Non importa che egli ci conoscesse o no: il sentimento che egli riversò su di noi quando lo aiutammo verrà realizzato lassù indipendente- mente da altre circostanze. D’altra parte, se noi stessi siamo stati grati ai nostri benefattori, proveremo nuovamente lo stesso senso di sollievo e di gratitudine per l’aiuto ricevuto. Siccome tutti questi sentimenti e desideri vengono a incidersi nelI’Ego per mezzo delle forze di alchimia spirituale generate al momento in cui vengono lassù realizzate, e poi si trasmutano in vere facoltà da usare in incarnazioni future, si comprende quanto importante sia per il nostro sviluppo animico l’espressione della gratitudine per i favori ricevuti, poiché in tal caso a nostra volta ne potremo ottenere sia in questa vita come nelle vite future. E’ vero che il Signore ama un allegro donatore ed è ugualmente vero che la «Legge» (di Conseguenza) ama un cuore riconoscente. 

Quanto al «donare» guardiamoci dall’errore di credere che soltanto l’uomo ricco possa far doni. Il far doni di denaro senza la dovuta discriminazione, è un danno grave sia per il donatore che per chi riceve il dono. Soltanto quando colui che dona lo fa meditatamente e di cuore, l’oro può aver valore. Ma che cosa è l’oro dato spensieratamente in confronto della simpatia? Il mostrar fiducia in un uomo può dargli coraggio di cimentarsi e di vincere; stuzzicando la sua ambizione noi lo aiutiamo ad aiutare se stesso, mentre un aiuto finanziario lo spingerebbe a fare assegnamento sulla nostra ricchezza. Quando diamo, diamo prima di tutto noi stessi. 

L’etica del dare, con l’affetto spirituale che ne viene al donatore è magistralmente dimostrata nella «Visione di Sir Launfal» di Lowell. Il giovane ed ambizioso cavaliere Sir Launfal, vestito di brillante armatura e cavalcando un magnifico cavallo, parte dal suo castello per andare alla ricerca del Santo Graal. Sul suo scudo brilla la croce, simbolo della benevolenza e della dolcezza del nostro Salvatore — il dolce e l’umile - ma il cuore del cavaliere è pieno di orgoglio e di superbo disdegno pei poveri e pei bisognosi. Incontra un lebbroso che gli chiede l’elemosina e, con cipiglio severo, gli getta una moneta, come si potrebbe gettare un osso ad un cane affamato, ma...: 

```
« Il lebbroso non raccolse l’oro dalla polvere 
Preferisco un tozzo di pane datomi da un povero.   
Preferisco la benedizione del povero,   
Anche se mi allontano a mani vuote dalla sua porta;   
Non è vera elemosina quella che la mano può tenere;   
Non dà che oro spregevole colui che dà per un senso di dovere.  
Ma colui che dà anche soltanto una briciola,   
E dà a colui che resta invisibile,   
Quel filo di bellezza che tutto sostiene   
Che corre attraverso tutto e tutti unisce,   
La mano non sa afferrare l’intera elemosina,   
Il cuore tende le sue avide palme,   
Perchè un Dio accompagna quell’elemosina,   
E la trasforma in un tesoro   
Per l’anima che prima languiva nel buio ».   
```

Al suo ritorno Sir Launfal trova che altri hanno preso possesso del suo castello ed egli è scacciato dal portone. 

```
Vecchio, curvo, lacero e debole,   
Egli ritornava dalla ricerca del Santo Graal;   
Poco si curò della perdita della sua contea,   
Non aveva più in mostra sul mantello la croce,   
Ma nel profondo dell’anima egli portava il segno,   
Il distintivo dei sofferenti e dei poveri.   
```

Egli incontra ancora il lebbroso che di nuovo gli chiede l’elemosina. Questa volta il cavaliere risponde in modo diverso. 

```
E Sir Launfal disse: « Io vedo in te   
Un’immagine di Colui che morì sulla croce;   
Anche tu hai avuto la tua corona di spine,   
Anche tu hai avuto le ingiurie e gli scherni del mondo,   
E alla tua vita non mancarono   
Le ferite nelle mani, nei piedi ed al costato;   
Dolce Figlio di Maria, riguardami;   
Vedi, attraverso di Lui, io dono a te! »   
```

Uno sguardo del lebbroso porta il ricordo e il riconoscimento, e: 

```
Il suo cuore era cenere e polvere
Egli divise in parti uguali il suo unico tozzo di pane,   
Spezzò il ghiaccio sull’orlo del ruscello,   
E dette al lebbroso da mangiare e da bere.  
```

Allora si produsse una trasformazione:  

```
Il lebbroso non rimase più accovacciato al suo fianco,   
Ma si eresse dinanzi a lui glorificato.   
. . . . . . . . . . . .
E la Voce che era più calma del silenzio disse:   
« Eccomi, sono Io, non aver paura!   

In climi diversi, senza profitto,   
Hai speso la tua vita per il Santo Graal;   
Guarda, esso è qui, — questa coppa che tu   
Hai adesso riempita fino all’orlo per me;   
Questo pane è il mio corpo spezzato per te,   
Quest’acqua il sangue di Golui che morì sulla croce.   
La Santa Cena è veramente rinnovata   

Allorché noi partecipiamo ai bisogni di un altro;   
Non quel che diamo, ma quel che spartiamo —   
Giacché il dono senza il donatore è privo di valore   
Chi dà se stesso con la sua elemosina sfama tre, —    
Se stesso, il suo affamato vicino e Me ».   
```

Ci sono due classi di persone per le quali resistenza dopo la morte è particolarmente vuota e monotona: il materialista e l’uomo tanto assorto nei suoi affari materiali da non essersi mai dato la pena di rivolgere il pensiero ai mondi spirituali. La ragione non è difficile a trovarsi. Generalmente ambedue condussero vita buona, morale, non si abbandonarono a nessuno dei vizi che si espiano nelle regioni purificatrici del basso mondo del desiderio, ma non hanno neppure fatto mai di quel bene che potrebbe meritare sentimento di gioia nel primo cielo. L’aver dato anche forti somme di denaro per la costruzione di chiese, di biblioteche e di parchi, non serve a niente lassù, a meno che il donatore non prenda un particolare interesse al suo dono, e dia in tal modo se stesso insieme col suo denaro. Il dare semplicemente del denaro porterà ricchezza in una vita futura, ma dare se stesso è più che denaro, è sviluppo animico. Perciò il materialista uomo di affari va nella quarta regione, che è una specie di Zona limitrofa fra il Purgatorio e il Primo Cielo. Egli è troppo buono per soffrire nel purgatorio e non è buono abbastanza per avere una vita nel primo cielo. Egli conserva ancora un forte desiderio per gli affari. Priva di qualsiasi interesse, se se ne tolgono i desideri che non possono essere colà appagati, la sua vita è di una monotonia esasperante, quantunque egli non abbia nessun’altra sofferenza. 

Il materialista inveterato che nega Dio e crede che morte sia annientatamento, soffre la peggiore angoscia. Egli vede il suo errore e nondimeno, essendo rimasto sempre refrattario alle idee spirituali, spesso crede che questo non sia che il preludio dell’annientamento. Tale tremenda incertezza logora spaventosamente queste persone e non è raro il caso di vederle andare in giro mormorando a loro stesse: « Non è vicina la fine? » Peggio ancora: se qualcuno che è istruito cerca di informarle; esse negheranno, anche lassù, l’esistenza dello spirito come fecero nella vita terrena, chiamando visionario chi crede che possa esservi qualcosa al di là. 

La tendenza naturale del corpo del desiderio è di indurire e consolidare tutto quello che viene in suo contatto. Il pensiero materialista accentua questa tendenza a un grado tale che spesso ne risulta, nelle vite successive, quella tremenda malattia: la tisi che è un indurimento dei polmoni, i quali dovrebbero invece, conservarsi elastici. Talvolta avviene che il corpo del desiderio schiacci il corpo vitale nella vita successiva, così che questo è incapace di opporsi al processo di indurimento, ed abbiamo allora l’etisia galoppante. In alcuni casi il materialismo rende fragile il corpo del desiderio; esso non può allora eseguire il suo lavoro di indurimento sul corpo denso, e ne risulta la « rachitide » che ammollisce le ossa. Vediamo così a quali pericoli andiamo incontro coltivando tendenze materialistiche: o l'indurimento delle parti tenere del corpo, come nella tisi, o il rammollimento delle parti ossee, come nel rachitismo. Certamente non tutti i casi di tisi dimostrano che il malato fosse un materialista nella vita precedente, ma la scienza occulta insegna che un tale risultato è spesso la conseguenza del materialismo. V’è un’altra causa per il prevalere di questa terribile malattia nel medio evo. 

Col tempo ogni uomo è pronto per ascendere al secondo ciclo che è situato nella Regione del Pensiero Concreto. Tutte le buone aspirazioni e i buoni desideri della vita trascorsa sono impressi e scolpiti nella mente, la quale contiene tutto ciò che ha valore permanente. L’Ego si ritira allora dal corpo del desiderio che diviene soltanto un guscio vuoto e, rivestito della sola mente, sale al secondo cielo. 

Noi ricordiamo che al termine del panorama, subito dopo la morte, quando l’Ego si ritirò dal corpo vitale, ebbe un periodo d’incoscienza prima di destarsi nel mondo del desiderio. V’è pure un intervallo fra il ritirarsi dell’Ego dal corpo del desiderio nel primo ciclo, e il risveglio nel secondo ciclo. Ma questa volta ogni facoltà è in piena attività e c’è uno stato di supercoscienza mentre lo spirito attraversa questo intervallo che si chiama «il Grande Silenzio». Per quanto mate- rialista l’uomo sia stato sulla terra, tale condizione mentale è ora svanita, e l’uomo sa che egli è indubbiamente divino quando raggiunge questo Grande Silenzio che è l’ingresso alla sua dimora celeste. E’ come quando uno si sveglia dopo un sogno pauroso e tira un sospiro di sollievo accorgendosi che le circostanze del sogno non erano realtà. Così l’ego quando entra in questo Grande Silenzio, si sveglia dalle delusioni e illusioni della vita terrena con infinito sollievo, e prova un senso di sicurezza incrollabile perchè sente che adesso riposa nelle braccia eterne del Grande Spirito Universale. 

Giungono ora all’orecchio dell’Ego le armonie indescrivibili della musica celeste che riempie incessantemente questa Regione. Non è una invenzione della fantasia questa musica celeste, quantunque non sia vero che gli angeli e i trapassati che ebbero poco o nessun senso della musica nella vita terrena, sviluppino improvvisamente alla morte la passione per la musica e la facoltà di esprimersi con la musica. Il fatto essenziale è che il Mondo del Pensiero, dove è situato il secondo cielo, è anche il regno del suono, come il Mondo del Desiderio è il Mondo della luce e del colore, e il Mondo Fisico quello della Forma. L’artista trae i suoi progetti di colore e i suoi effetti di luce dal Mondo del De- siderio, ma il musicista deve trovare la sua ispirazione nel più sottile Mondo del Pensiero, e questo fatto spiega la ragione per cui la musica è l’arte più elevata che possediamo. Il pittore attinge dall’ambiente in cui vive e può perciò definitivamente fissare la sua creazione sopra la tela che può essere veduta da tutti quelli che hanno occhi, in qualunque tempo. La musica non può essere fissata in ugual modo; essa è inafferrabile, deve essere ricreata ogni volta e subito svanisce nel silenzio. In cambio la sua potenza di espressione supera quella del più bel quadro, perchè essa viene direttamente dal cielo, fresca e fragrante con echi che giungono dalla patria dell'Ego ridestando memorie e sensazioni che spesso dimentichiamo nella nostra esistenza materiale. Perciò la musica, al disopra di ogni altra arte umana, ha da sola il potere di commuovere l’anima più rude e ci soggioga in modo tutto particolare. 

Goethe era un iniziato e nel suo « Faust » due volte insiste sul fatto che nei regni celesti tutte le cose sono riducibili in termini di suono. La scena iniziale si svolge nel cielo e l’Arcangelo Raffaele dice: 

```
Il sole intona il suo antico cantico,   
fra il canto rivale di sfere sorelle,   
si affretta lungo il cammino prefisso,            
in maniera tuonante attraverso gli anni.   
```

E ancora nella seconda parte: 

```
Il suono, entro l’orecchio dello spirito   
annunzia che la venuta del giorno è vicina.   
Porte rocciose stridono, strepitano,   
le ruote di Febo corrono,   
cantano — che intenso suono porta la luce! »   
```

La « musica delle sfere » di cui parla Pitagora è realtà nel secondo cielo, e per alcuni musicisti questa non è affatto un’invenzione; essi sanno che ogni città, ogni lago, ogni foresta ha il suo suono particolare. Il ruscello mormorante e lo zeffiro estivo che scuote le giovani foglie del bosco, parlano il linguaggio dell’Anima Universale. Il vero musicista ode la sua voce potente nel torrente montano e nella tempesta scatenata sugli abissi. Un concetto puramente intellettuale di Dio, della vita e delle cose superfisiche, non può mai raggiungere le altezze sublimi da lui toccate, giacché egli sa. 

Nel purgatorio le abitudini e gli atti cattivi della vita produssero sofferenza che venne trasformata in Retto Sentire nel primo cielo. Il bene fatto nella vita passata fu immesso nel primo cielo e quando l’Ego entra nel secondo cielo medita sopra il bene in maniera da tramutarla in Retto Pensiero destinato a servirgli di guida nelle sue future vite terrene. Così, ad ogni nuova nascita, l’Ego porta seco come capitale la saggezza accumulata derivante dalle esperienze di tutte le sue vite passate che rappresenta un vero patrimonio. L’esperienza di ogni nuova vita rappresenta l’interesse che, nel secondo cielo, viene aggiunto al capitale. 

In questo cielo l’uomo si prepara anche alla nuova immersione nella materia, rendendosi atto alla nuova battaglia contro le vicende terrene nel prossimo giorno di vita alla glande scuola di Dio. Se qualche giusta ambizione è stata frustata, egli ne vede la causa e impara per la volta seguente ad attuare i suoi disegni con più giusto criterio. Il musicista reca con sé melodie più sublimi quando torna sulla terra, onde rallegrare il cuore dell’uomo durante il suo esilio terreno. Il pittore reca anch’egli nuove aspirazioni, giacché non si deve credere che il secondo cielo sia vuoto di colore perchè vien chiamato la regione del suono. Tanto il colore che la forma sono là, proprio come nel Mondo Fisico, ma il suono è la caratteristica predominante del Mondo del Desiderio e la forma nel Mondo Fisico, quantunque sia anche vero che i colori e le forme nel secondo cielo sono molto più belli di quelli degli altri due Mondi. 

Abbiamo parlato di questo processo di elaborazione e di assimilazione e delle esperienze della vita passata, come se si trattasse di un processo negativo, e molti studenti hanno l’idea che l’esistenza nel secondo cielo sia un’esperienza vaga, illusoria. Non potrebbe esservi errore maggiore, poiché le attività reali nel ciclo sono svariatissime. L’uomo non soltanto rivede o rivive il suo passato, ma sta attivamente preparando il suo futuro. 

Si parla sempre di evoluzione, ma ci rendiamo ben conto da che cosa essa derivi? E perchè non avvengano soste? Se ce ne rendiamo conto, ci accorgeremo che esistono forze invisibili le quali determinano cambiamenti nella flora e nella fauna, cambiamenti climatici e topografici che ci succedono costantemente e allora sorge spontanea la domanda: Quali sono le forze o agenti dell’evoluzione? 

Sappiamo che gli scienziati danno alcune spiegazioni meccaniche. Essi meritano molta considerazione e molto hanno fatto se pensiamo che la scienza non è che all’infanzia, e che ha soltanto cinque sensi e degli strumenti ingegnosi a sua disposizione. Le sue deduzioni sono meravigliosamente vere, ma ciò non significa che non esistano cause invisibili che essa non può, per ora, individuare, ma che permettono una più completa comprensione della materia di quella fornita da una spiegazione puramente meccanica. Ad esempio: 

Due uomini stanno conversando fra loro, quando improvvisamente uno colpisce e atterra l’altro. Abbiamo qui una circostanza, un fatto che possiamo spiegare dicendo: «Ho veduto un uomo contrarre i muscoli del braccio, assestare un colpo all’altro e atterrarlo ». Questa versione è giusta, ma lo scienziato occulto vedrebbe anche la collera che lo spinse all’azione e darebbe una versione più completa dicendo che l’uomo fu gettato a terra da un pensiero, giacché il pugno chiuso non era che lo strumento irresponsabile dell’espressione. Se l’ira non avesse suggerito di colpire, la mano sarebbe rimasta inerte e il colpo non sarebbe mai stato assestato. 

Perciò la scienza occulta riporta tutte le cause alla Regione del Pensiero Concreto, e dice che esse sono colà generate da spiriti umani e super-umani. 

Ricordando che gli archetipi creativi di tutto ciò che vediamo nel Mondo visibile sono nel Mondo del Pensiero che è il regno del suono, siamo pronti a comprendere che le forze archetipe agiscono continuamente attraverso questi archetipi, i quali emettono allora un certo suono e, dove un gruppo di essi si è riunito per creare una particolare specie di forme, siano esse piante, animali o esseri umani, diversi suoni si fondono in un grandioso concerto. Questo singolo suono o accordo, a seconda del caso, è allora la nota-chiave della forma così creata, e finché esso vibra, la forma o la specie dura; quando cessa, la forma sin- gola muore o la specie si estingue. 

Un miscuglio di suoni non è musica, come le parole unite a caso fra loro non sono una frase, ma il suono ritmico ordinato, è il costruttore di tutto ciò che esiste, come Giovanni dice nei primi versi del suo vangelo: « Nel principio era il Verbo... e senza di esso niente fu fatto »; e ancora; « Il Verbo si fece carne ». 

Così vediamo che il suono è il creatore e il conservatore di tutte le forme, e nel secondo cielo l’Ego si immedesima con le forze della natura. Con esse egli lavora sopra gli archetipi di terra e di mare, sulla flora e sulla fauna, per portare quei cambiamenti che alterano continuamente l’aspetto e la condizione della terra, e per fornire così un nuovo ambiente, fatto da lui stesso, nel quale egli possa raccogliere nuove esperienze. 

Egli è diretto in questo lavoro da grandi maestri appartenenti alle Gerarchie Creatrici e chiamati Angeli, Arcangeli, ecc., che sono i ministri di Dio. Essi lo istruiscono allora coscientemente nell’arte divina della creazione, sia per quel che riguarda il Mondo che per gli oggetti in esso contenuti. Gl’insegnano come costruire da sé una forma dandogli per aiutanti i cosiddetti « spiriti della natura », e così l’uomo compie il suo noviziato per divenire un creatore ogni volta che va nel secondo cielo. Lassù egli costruisce l’archetipo di quella forma che più tardi assumerà al momento della rinascita. 

Nella lezione n. 3 parlammo dei quattro eteri e dicemmo che le forze di assimilazione lavorano nell’etere chimico. Gli Ego nel Mondo Celeste sono queste forze, per cui le stesse persone che noi diciamo morte sono quelle che lavorano sui nostri corpi e ci aiutano a vivere. Notiamo anche che nessuno può avere un corpo denso migliore di quello che può fabbricarsi. Se nel cielo sbagliano, se ne accorgono poi in terra quando si servono di un corpo difettoso e così imparano a correggere l’errore per la volta seguente. 

Ciò richiama alla mente una fase particolarmente interessante della Legge di Conseguenza, cioè il caso degli Ego che abbisognano di un corpo costruito con speciali accorgimenti come quello dei musicisti, dove non solo la mano, ma anche l’orecchio deve essere curato in maniera particolare così che i tre canali semicircolari si volgano il più esattamente possibile verso le tre dimensioni dello spazio, e le fibre di Corti siano di una delicatezza estrema. Uno strumento simile non può essere costruito con materia greggia e perciò un tale Ego deve nascere in una famiglia dove altri abbiano già costruito qualcosa di analogo ed una tale famiglia non si trova sempre con facilità. 

Supponendo che un’occasione si presenti 100 anni prima del tempo in cui un tale Ego dovrebbe normalmente rinascere, e che gli « Angeli Archivisti » incaricati della esecuzione della legge di Conseguenza, vedano che un’altra occasione non potrebbe capitare prima di circa 200 anni, può allora essere concesso a quell’Ego di nascere con 100 anni di anticipo. In tal caso la sua perdita di esperienza nel cielo verrà compensata in altra occasione. Vediamo così che i vivi e i cosiddetti morti stanno costantemente agendo e reagendo gli uni sugli altri mentre pro- cedono lungo il sentiero dell’evoluzione. 

Avendo in tal modo progredito attraverso il secondo cielo, l’Ego si ritira finalmente dall’involucro mentale che era la sua veste lassù e, interamente libero, entra nel terzo cielo che è il più alto grado a cui l’uomo possa pervenire nell’attuale suo stadio di sviluppo. Di là lo seguiremo nella lezione seguente. 

### <h3 id="lecture-7">Conferenza n°7: La nascita è un quadruplice evento</h3>

Lasciando l’Ego nel suo pellegrinaggio attraverso i mondi invisibili, eravamo arrivati al punto in cui esso entrava nel terzo cielo dopo aver abbandonato il corpo denso alla morte, il corpo vitale poco tempo dopo, il corpo del desiderio al momento di lasciare il purgatorio ed il primo cielo, e finalmente, prima di abbandonare il secondo cielo, lasciava dietro di sè anche la guaina della mente per poi entrare nel terzo cielo assolutamente libero da qualsiasi ingombro. Tutti i veicoli scartati si corrompono, solamente lo spirito persiste bagnandosi per un certo tempo nel grande serbatoio di forza spirituale che noi chiamiamo il terzo cielo, onde fortificarsi per la seguente rinascita alla vita della terra. 

Sir Edwin Arnold ha espresso quest’idea in modo così doloroso e così bello nella sua « Canzone celestiale » dove dice: 

```
Lo Spirito non nacque mai,   
Lo Spirito mai cesserà di essere;   
Non ci fu tempo in cui esso non fosse,   
Fine e principio sono sogni;   
Senza nascita e senza morte, lo Spirito rimane in eterno...   
La morte non lo ha toccato affatto,   
Per quanto morta ne sembri la casa.   
Non solo; ma come uno depone   
Una logora veste   
E prendendone un’altra dice:   
Oggi questa io indosserò,   
Così depone lo Spirito   
Leggermente la sua veste di carne,   
E passa oltre a ereditare   
Una nuova dimora.   
```

La Legge di Conseguenza determina la nostra esistenza dopo la morte, secondo la vita che qui abbiamo vissuta. Se nella vita terrena noi fummo particolarmente dediti a bassi desideri e a passioni, la nostra esistenza nel Purgatorio sarà la più vivida parte della nostra condizione dopo la morte, e 1’esistenza nei vari cieli sarà insipida. Se vivemmo fra le più alte emozioni, la vita del primo cielo sarà la più ricca delle differenti tappe. Ci piacque di progettare miglioramenti e la nostra mente fu costruttiva sulla terra? Allora riceveremo grande vantaggio dal nostro soggiorno nel secondo cielo, dove il pensiero concreto è la base delle cose concrete sulla terra; ma per ottenere un’esistenza cosciente nel terzo cielo, noi dobbiamo aver consacrato tempo e sforzo al pensiero astratto che non aveva relazione di tempo o di spazio. 

La maggior parte di noi è incapace di pensare astrattamente e per questo noi manchiamo di conoscenza nel terzo cielo. Se noi pensiamo all’ « Amore » lo associamo con qualche persona. Ci dispiace la matematica perchè è arida, priva di emozioni ed astratta. Nessun sentimento è unito all’affermazione che due volte due fa quattro; ma è proprio questo fatto che ha valore, poiché quando ci solleviamo al disopra del sentimento, noi abbandoniamo i pregiudizi e la verità è subito manifesta. Nessuno direbbe che due volte due fa cinque, o discuterebbe sulla preposizione che il quadrato dell’ipotenusa equivale alla somma dei qua- drati dei cateti di un triangolo rettangolo. Per questa ragione Pitagora ed altri maestri di occultismo, volevano che i postulanti al loro insegnamento avessero prima conoscenza della matematica. Una mente abituata a lottare con la matematica, è allenata al pensiero consequenziale, è capace di provare la verità senza pregiudizi, e solo ad una tale mente si può con sicurezza impartire l’insegnamento occulto. 

La grande maggioranza delle persone non ha ancora oltrepassato lo stadio nel quale veramente si progredisce lungo ciò che si chiama « linee pratiche », e per quelle il terzo cielo è semplicemente un luogo di attesa dove esse sono inconscie come nel sonno, fino a che il tempo sia maturo per una nuova nascita. Per es. l’uomo che avesse vissuto una vita bassa, piena di soddi- sfazioni sensuali, che fosse stato totalmente distruttivo, avrebbe un’esistenza penosa nel Purgatorio come conseguenza della sua cattiveria. Egli passerebbe rapidamente ed inconsciamente attraverso il primo cielo perchè non avrebbe fatto alcun bene. La sua attività distruttiva renderebbe la sua vita nel secondo cielo pressoché incosciente, ed egli non potrebbe assolutamente avere alcuna esistenza nel terzo cielo dove gli Ego progrediti sviluppano idee originali e più tardi si manifesteranno come geni nella vita terrena. Perciò un Ego così tardivo resterebbe addormentato fino a che il momento di una nuova nascita lo svegliasse a un altro giorno nella scuola della vita, a un’altra possibilità di progresso. 

Noi sentiamo spesso che la gente, dopo aver intesa questa dottrina, dice: « Oh! ma io non voglio tornare indietro! » Questo è il grido del corpo debole e stanco, conseguenza di una vita dura; ma non appena l’esperienza di questa vita è stata assimilata in cielo, la legge di Conseguenza e il desiderio di maggior conoscenza, attirano nuovamente l’Ego alla terra, così come un magnete attira un ago, ed esso comincia a considerare una reincarnazione. 

Anche qui la legge della Conseguenza è il fattore determinante; la nuova nascita è condizionata alle nostre vite passate. Si capisce che, avendo vissuto varie volte, noi abbiamo incontrato differenti persone ed abbiamo avuto con esse relazioni diverse che hanno agito su di loro in bene o in male, oppure esse hanno agito così su di noi. In tal modo fra queste persone e noi si sono prodotte delle cause, molte delle quali rimangono, per così dire, inerti essendo incapaci, per una ragione e per un’altra, di produrre le loro conseguenze. 

L'invariabilità della Legge richiede che queste cause trovino ad un certo tempo il compimento, e così gli Angeli a ciò destinati, che sono le Grandi Intelligenze regolanti la legge di aggiustamento, indagano il passato di ogni uomo al momento in cui esso è pronto per una nuova nascita, si rendono conto di chi, fra gli amici o nemici, è parimente in vita a quel tempo e dove si trova. Poiché nel nostro passato abbiamo fatto gran numero di relazioni, vi sono generalmente parecchi gruppi di questa gente nella vita terrena e, se non vi sono speciali ragioni perchè uno di essi in particolare venga disegnato, gli Angeli danno all’Ego la scelta sulle opportunità che si offrono. Essi scelgono in ciascun caso la quantità di cause mature che l’Ego deve così sviluppare, gli mostrano in una serie di quadri un panorama di ciò che la vita avvenire sarà in ciascuna delle vite proposte, e l’Ego può scegliere a suo piacere. Questi panorami si svolgono dalla culla alla tomba e danno la linea generale della vita, ma lasciano all’Ego la possibilità di riempire i particolari mediante nuovi e liberi atti. 

Così l’Ego ha una certa latitudine di scelta riguardo al suo luogo di nascita, e si può perciò dire che, nella grande maggioranza dei casi, noi siamo dove siamo per nostra elezione; non importa se non lo sappiamo nel nostro cervello; l’Ego è tuttora debole, incapace di penetrare liberamente il velo della carne; dipende largamente anche dalla più bassa personalità l’aiutarlo a crescere e più noi decidiamo con la nostra condizione carnale di vivere per l’IO superiore, più presto verrà il giorno in cui l’Ego risplenderà di per se stesso e noi sapremo. 

Quando l’Ego ha fatto la sua scelta, è obbligato da essa a procedete alla sistemazione di tutti i debiti contratti nelle vite anteriori e divenuti maturi per la liquidazione. Ciò forma il destino, ossia le dure e salde condizioni di vita che non si possono assolutamente cambiare. Qualsiasi tentativo diretto a questo scopo sarà certamente frustato, ma nessuno cada nell’inganno di credere che il suo destino lo obblighi in alcun tempo ad operare il male. La legge lavora soltanto per il bene e, come abbiamo visto, il male fatto in ogni vita è la prima cosa purgata dopo la morte, e rimane solo la tendenza a quella o a questa particolare colpa, col senso di avversione generato dalle sofferenze provate durante il processo di purgazione. Allorché in una vita posteriore si riaffaccerà la tentazione di commettere un simile atto colpevole, questo sentimento della pena trascorsa che chiamiamo «coscienza», ci avvertirà e ci allontanerà dal cedere alla tentazione. Se noi cadremo malgrado questa voce che ci avverte, la sofferenza che proveremo nel purgatorio aumenterà e fortificherà il sentimento precedente, fino a che la nostra coscienza sviluppi la necessaria stabilità per resistere a quella particolare colpa che, da quel momento, cesserà di essere una tentazione per noi. 

Noi vediamo così che nessun uomo è destinato a fare il male, che almeno ogni atto malvagio è un atto di libera volontà commesso perfino contro la resistenza di quel tanto di coscienza che abbiamo già sviluppato nei riguardi di quella particolare fase di colpa. 

Una volta decisa la questione della prossima rinascita, l’Ego scende prima nella Regione del Pensiero Astratto e comincia ad attirare a sè i materiali per una nuova mente. 

Come abbiamo detto prima, l’uomo si ritira dai suoi differenti corpi nel corso della sua carriera post-mortem: questi corpi si corrompono, ma un atomo si salva da ciascuno di essi e dalla mente, e sono questi cosiddetti atomi-germinali che costituiscono i nuclei delle nuove vesti in cui lo spirito apparirà nella sua nuova vita. 

Quando ora l’Ego discende nella Regione del Pensiero Concreto, le forze latenti nell’atomo-germinale, delle sue vite precedenti entrano in attività, ed esso comincia ad attirare a sè i materiali per una nuova mente, come un magnete attira la limatura di ferro intorno ai suoi poli. Se noi teniamo un magnete sopra un mucchio di polvere di ottone, ferro, oro, piombo, argento, legno ecc., noi troviamo che esso attira soltanto la limatura di ferro ed anche di questa prenderà solo una certa quantità a seconda della sua forza. La sua capacità di attrazione è limitata ad una certa quantità di una particolare qualità. Lo stesso con l’atomo- germinale: esso può attirare in ogni regione soltanto i materiali coi quali ha affinità, e di questi, soltanto una determinata quantità. Questo materiale si dispone allora in forma di una grande campana aperta in fondo, con l’atomo- germinale in cima. 

Questa può essere paragonata ad una campana da palombaro immergentesi in un mare di densità sempre crescente. I materiali presi da ogni regno e intessuti nella campana ne aumentano il peso in modo da farla immergere sempre più sino a raggiungere il fondo. 

Così l’Ego ritornante s’immerge e traversa la Regione del Pensiero Concreto e nel passaggio l’atomo-germinale raccoglie i materiali per la nuova mente. 

La discesa continua. L’ego, avvolto nella sua veste a forma di campana e costituita di sostanza mentale, s’inabissa nel Mondo del Desiderio; le forze dell’atomo-germinale, salvato dall’anteriore suo corpo del desiderio, vengono risvegliate e collocate internamente alla cima della campana. Quindi esso attira a sè la qualità e quantità di materiali occorrenti per provvedere all’Ego ritornante un nuovo corpo del desiderio, appropriato ai suoi particolari bisogni, così che quando la più densa regione del Mondo del Desiderio è stata raggiunta, nella campana vi sono due strati: l’involucro di sostanza mentale all’esterno e i materiali del corpo del desiderio all’interno. 

Il seguente gradino della discesa conduce lo Spirito nella Regione Eterica, dove si raccolgono i materiali per il nuovo corpo vitale e con una parte di questi materiali gli Agenti degli Angeli del Ricordo plasmano una forma o matrice, che viene collocata nel seno materno onde dare forma appropriata al nuovo corpo denso, mentre l’atomo-germi- nale è collocato nel liquido fecondativo paterno. Senza la presenza di questi due fattori, nessuna unione dei sessi darà risultato, e quando un matrimonio è sterile malgrado che le due parti siano sane e desiderose di prole, vuol dire semplicemente che nessun Ego entrante é attratto verso di loro.

Non appena il corpo vitale è stato collocato, l’Ego ritornante, avvolto nel suo involucro a forma di campana, aleggia continuamente intorno alla futura madre. Essa sola compie il lavoro sul nuovo corpo denso nei primi 18-20 giorni dopo la fecondazione, indi l’Ego entra nel grembo della madre traendo sul feto l’involucro a forma di campana; l’apertura in fondo si chiude, e l’Ego è ancora una volta incarcerato nella prigione del corpo denso. 

Il momento dell’entrata nel seno materno è di grande importanza nella vita, perchè quando l’Ego entrante prende contatto col già menzionato corpo vitale- matrice, esso vi scorge nuovamente il panorama della vita a venire che è stato impresso sulla matrice dagli Angeli Archivisti, allo scopo di fornirgli le tendenze richieste per sviluppare le cause mature da liquidarsi nella vita che sta per aprirsi. 

A questo momento l’Ego è già tanto accecato dal velo della materia che non riconosce il buono scopo in vista, nello stesso modo imparziale di quando fece la sua scelta nella Regione del Pensiero Astratto, ed allorché una vita particolarmente dura si manifesta alla visione dell’Ego ritornante al momento di entrare nel seno materno, accade talvolta che l’Ego ne sia così sorpreso e atterrito da cercare di precipitarsi nuovamente fuori. Tuttavia il legame non può esser retto, ma può essere sforzato al punto che il corpo vitale e il corpo denso non risultino concentrici; la testa del corpo vitale può essere al disopra della testa del corpo denso. In questo caso si ha un idiota congenito. 

Anche nelle condizioni più favorevoli è un grande sforzo quello che l’Ego compie per penetrare nell’utero, ed i genitori dovrebbero fare tutto il possibile onde non renderlo più gravoso del necessario. Non si può mai sapere quando avviene l’ingresso; le relazioni disordinate dei genitori nei periodi critici della gestazione, particolarmente nel primo, possono talvolta riuscire fatali. 

Prima dell’evento da noi denominato nascita, l’essere che sta per arrivare è racchiuso in un altro corpo (quello della madre) e perciò non può prendere direttamente contatto col mondo sensibile. Una tale segregazione è necessaria onde portare l’organismo al giusto punto di maturità, quando esso sia atto a ricevere tali impressioni da sè. Quando si arriva a questo punto l’involucro protettore uterino si apre, e il nuovo essere umano entra nell’arena del mondo. 

Come abbiamo visto, l’uomo consta di molto più che non del puro corpo denso, e non si deve immaginare che tutti i suoi veicoli siano ugualmente maturi quando egli nasce nel mondo fisico. In realtà essi non lo sono; il corpo vitale cresce e matura dentro al suo involucro di etere fino al settimo anno o al cambiamento dei denti. Il corpo del desiderio ha bisogno di essere protetto dagli assalti del mondo del desiderio sino a circa il quattordicesimo anno dopo la nascita, al tempo che noi chiamiamo pubertà; e la mente non è sufficientemente matura per essere liberata dall’involucro che la protegge, sino a che l’uomo rag- giunga la sua maggiore età a circa ventun anni. Questi periodi sono solo approssimativamente corretti, poiché ogni individuo differisce dagli altri riguardo alla loro precisa durata, ma quelli che diamo sono abbastanza approssimati. 

La ragione di questo lento dispiegarsi dei più alti veicoli sta nel fatto che essi sono delle aggiunte relativamente recenti nell’economia dell’Ego, mentre il corpo denso ha avuto la più lunga evoluzione ed è il più perfetto e prezioso strumento che noi possediamo. Quando delle persone, venute recentemente a conoscenza dell’esistenza di veicoli superiori, dicono costantemente, e pensano, quanto bello sarebbe fuggir- sene nel corpo del desiderio e lasciare il « basso » e « vile » corpo fisico, esse mostrano di non avere ancora imparato ad apprezzare la differenza fra « superiore » e « perfetto». Il corpo denso è una meraviglia di perfezione, col suo forte scheletro articolato, i suoi delicati organi dei sensi, il suo coordinato meccanismo di nervi e cervello, che lo rende superiore a qualsiasi altro meccanismo al mondo. Esaminandolo in particolare, prendete ad esempio il grande caso della coscia, il femore, ed osservatene le grosse estremità. Se lo spacchiamo, vedremo che soltanto un sottile involucro esterno è formato di osso compatto. Questo è reso più forte da travi e traverse di sottile osso incrociate che gli conferiscono prodigiosa resistenza, accoppiata ad una leggerezza che oltre- passa l’abilità del più esperto ingegnere vivente, più di quanto il calcolo differenziale oltrepassa l’intelligenza di una formica. 

Perciò, sebbene noi ci rendiamo conto che un giorno, in un lontano futuro, i nostri veicoli superiori conseguiranno una perfezione molto maggiore di quella del nostro corpo denso, noi dobbiamo pensare che al presente essi sono più o meno disorganizzati e di poco valore separati dal perfetto organismo fisico, e noi dovremmo sempre ringraziare le alte Creature che ci hanno aiutato ad evolvere un così meraviglioso strumento per mezzo del quale noi ora funzioniamo nel mondo come esseri umani auto-coscienti, preparando il nostro destino, vita dopo vita, divenendo ogni volta un poco più simili al Padre nostro celeste. 

Vediamo così che la nascita è un quadruplice evento, e per compiere tutto il nostro dovere come educatori, è assolutamente necessario che sappiamo questo ed i fatti che ne conseguono. Noi non possiamo facilmente strappare l’infante non nato dall’utero materno ed esporlo agli urti del mondo esteriore — il farlo significherebbe ucciderlo. E’ ugualmente pericoloso penetrare nell’utero dei corpi invisibili ed esporre l’infante immaturo agli urti del mondo morale o mentale, e per quanto un procedimento simile non uccida sempre il corpo denso, esso invariabilmente arresta la sua capacità, perchè ciò che colpisce un corpo danneggia anche gli altri veicoli. Per bene educare il fanciullo è perciò necessario di conoscere l’effetto dell’insegnamento sui differenti veicoli e i corretti metodi da impiegare, rammentando tuttavia che le regole generali non si applicano sempre ai casi individuali. 

Vedemmo che quando l’Ego ebbe finita la sua giornata nella scuola della vita, la forza centrifuga di Repulsione gli fece gettar via alla morte il suo veicolo denso e appresso il corpo vitale che lo segue in ordine di materialità. Più tardi, nel Purgatorio, la più grossolana sostanza di desiderio accumulata dall’Ego per dar corpo ai suoi più bassi desideri, fu purgata mediante questa forza centrifuga. Nei regni superiori, soltanto la forza di attrazione è attiva ed essa trattiene il buono per l’azione centripeta che tende ad attirare ogni cosa dalla periferia al centro. 

Questa forza centripeta di Attrazione governa anche quando l’Ego si prepara alla rinascita. Noi sappiamo di poter gettare una pietra più lontano di quanto sia possibile gettare una piuma. Perciò la materia più grossolana dopo la morte, è stata gettata all’esterno dalla forza di Repulsione e per lo stesso motivo la materia più grossolana in cui sono incorporate le cattive tendenze del ritornante Ego, turbina all’interno, al centro, per opera della forza centripeta di Attrazione, col risultato che quando un bambino nasce, tutto ciò che è migliore e più puro apparisce all’esterno. Il male latente non si manifesta, generalmente, fin dopo la nascita del corpo del desiderio, a circa quattordici anni di età, e le correnti in quel veicolo cominciano a scaturire all’esterno dal fegato. In quel tempo l’Ego comincia a « vivere » la sua vita individuale e mostra ciò che reca dentro di sè. 

Le stelle sono l’orologio del destino; esse mostrano le tendenze nascoste, e mentre gli astrologi possono sbagliare nella predizione degli eventi, un buono e accurato astrologo potrà rivelare con precisione il carattere di una persona nel 99 per cento di tutti i casi. Così i genitori possono ottenere una guida per il lato nascosto della natura del bambino. Ma non occorre grande abilità per fare un oroscopo ed t sempre meglio che i genitori imparino a farlo invece di servirsi di un estraneo. Essi avranno così una molto più profonda e intima conoscenza del carattere del loro bambino. 

Con la nascita fisica, il corpo denso comincia ad avvertire gli urti del mondo esterno che agiscono su di esso come prima facevano le forze del corpo materno. Ciò che queste facevano durante la vita precedente alla nascita, gli urti degli elementi continuano a fare durante tutta la vita Tisica. Fino al settimo anno, o al cambiamento dei denti, si svolge una particolare attività completamente diversa da quelle delle epoche di vita successive. Gli organi dei sensi prendono certe forme definite che danno loro fondamentali tendenze strutturali e determinano la loro linea di sviluppo in un senso o nell’altro. Più tardi essi crescono, ma tutta la crescita segue le linee stabilite in quei primi sette anni, e gli errori o la negligenza nel profittare delle opportunità durante questo periodo non sono mai più rimediabili. Se le membra e gli organi hanno preso le giuste forme, l’intera crescita posteriore sarà armoniosa; ma se la mala formazione si compie allora, il piccolo corpo sarà più o meno sfigurato. E’ dovere dell’educatore provvedere all’am- biente adatto per il fanciullo in quel periodo, come la natura fa prima della nascita, perchè ciò soltanto può dare all’organismo sensitivo la giusta direzione e tendenza di crescita. 

Vi sono due magiche parole che indicano la maniera con la quale il bambino prende contatto con le influenze formative del suo ambiente: ESEMPIO e IMITAZIONE. Non esiste sotto il cielo una creatura così imitativa come un piccolo bambino, ed in questa imitazione noi abbiamo la forza che dà tendenza e direzione al tenero organismo. Tutto nell’ambiente del bambino lascia la sua impressione in bene o in male, e noi dovremmo renderci conto che la nostra minima azione può produrre incalcolabile danno o vantaggio nella vita dei nostri bambini, e che non dovremmo mai far niente in presenza dei bambini che non ci piacesse di vedere imitato. 

Non serve insegnare alla mente e moralizzare in quel periodo; l’esempio è il solo maestro che il bambino ascolta e di cui ha bisogno. Egli non può fare a meno d'imitare, così come l’acqua non può fare a meno di scender per la collina, perchè tale è il suo metodo di crescita in quel periodo. Gl’insegnamenti della morale e della ragione vengono dopo; applicarli adesso sarebbe come togliere il bambino dall’utero materno prima del tempo; tutto ciò che il bambino deve acquistare come pensieri, idee, immaginazione, deve venire da sè, nello stesso modo che gli occhi e gli orecchi si sviluppano prima della nascita del corpo denso. 

Si dovrebbero dare al bambino giocattoli sui quali possa esercitare la sua facoltà imitativa — qualcosa che viva; dare a una bambina una bambola articolata, così che essa possa metterla in differenti posizioni e vestirla da sè. Ella eserciterà così nel modo giusto la sua capacità formativa. Date ai maschi arnesi e modelli e forme di argilla. Non date mai loro qualcosa di finito, dove non abbiano altro da fare che guardare. Ciò non lascia al cervello possibilità di sviluppo, ed in questo tempo la cura e lo scopo dell’educatore devono mirare a fornire i mezzi di sviluppare armoniosamente gli organi fisici. 

In quanto al cibo, in questo periodo si deve fare molta attenzione poiché un appetito sano o malaticcio nella vita posteriore, dipenderà dalle cure nel primo settenario. Anche qui l’esempio è il grande maestro. I piatti troppo conditi guastano l’organismo; più il cibo è semplice e più ha bisogno di forte masticazione, più esso promuove un sano appetito che accompagna l’uomo nella vita e gli dà la salute del corpo e la tranquillità della mente sconosciute al ghiottone. Non abbiamo una pietanza per noi ed una per il nostro bambino. In tal modo noi possiamo impedirgli di mangiarla a casa, ma provochiamo una brama che cercherà soddisfazione quando il bambino sarà abbastanza grande da fare a modo suo. La capacità imitativa si affermerà allora. 

In quanto al vestiario accertiamoci sempre che gli abiti del bambino siano abbastanza grandi e vengano sostituiti prima che siano diventati tanto piccoli da irritare. Più di una natura immorale che ha sciupato la vita fu in principio risvegliata dall’irritazione di un indumento troppo piccolo particolarmente nel caso di ragazzi. L’immoralità è uno dei peggiori e più tenaci malanni della nostra civiltà. Per salvare il nostro bambino facciamo attenzione a questo punto, e cerchiamo in ogni modo di mantenerlo inconscio del suo organo sessuale prima del settimo anno. La punizione corporale è pure un fattore eccessivamente fruttuoso nel forzare la natura sessuale e non può essere sufficiente- niente deprecata. 

Riguardo all’educazione del temperamento, si troverà che i colori sono della massima importanza, sebbene la questione comprenda non solo una conoscenza dei colori in genere, ma particolarmente dei colori complementari, perchè sono questi che compiono il lavoro nell’organismo del bambino. Se abbiamo da trattare con una natura furiosa e collerica, essa è mitigata e addolcita da un ambiente rosso. Stanze, mobilio e vestiario rossi produrranno nel bambino un effetto di frescura e calmeranno i suoi nervi. Un altro di natura malinconica e le- targica sarà istigato all’azione da un ambiente azzurro o azzurro-verde, che crea negli organi del bambino il caldo stimolante rosso o arancione. 

Le poesiole infantili sono della massima importanza in questo periodo. Non importa tanto il senso che esse hanno, quanto il ritmo; questo è di suprema importanza e costruisce gli organi con un’armonia non raggiunta da alcuno degli altri aiuti; perciò questo ed un’atmosfera allegra sono il più grande di tutti i mezzi di educazione, e compenseranno fino ad un certo punto la mancanza degli altri. 

Al settimo anno il corpo vitale del bambino ha raggiunto una perfezione sufficiente da permettergli di ricevere gli urti del mondo esterno. Esso getta il suo involucro protettore di etere e comincia la sua vita libera. Ed eccoci al tempo in cui l’educatore può lavorare sul corpo vitale ed aiutarlo nella formazione della memoria, coscienza, buone abitudini e di un temperamento armonioso. AUTORITÀ’ e DISCIPLINA sono le parole d’ordine di questo periodo nel quale il bambino deve imparare il significato delle cose. Nella prima parte esso impara che le cose sono, ma non si deve annoiarlo col loro significato, eccetto ciò che impara da sè; ma nella seconda epoca dai sette ai quattordici anni, è essenziale che il bambino impari il loro significato, ma impari ad accettare le cose sull’autorità di parenti e maestri, affidando alla memoria le loro spiegazioni, anziché ragionare da sè, poiché la ragione appartiene a uno sviluppo posteriore, e per quanto egli possa farlo spontaneamente con profitto, è dannoso forzarlo a pensare in questo periodo. 

Affinchè il bambino che cresce consegua il giusto vantaggio dalle istruzioni di parenti e maestri, è certamente necessario che egli abbia per essi la massima venerazione e la massima ammirazione per la loro saggezza, e dobbiamo comportarci in modo che egli possa sempre mantenerle perchè se egli scorgesse in noi frivolità, udisse una conversazione insignificante o osservasse una condotta generalmente rilasciata, noi lo priveremmo della più grande forza della vita la fede e la fiducia negli altri. E’ proprio in questa età che si formano i cinici e gli scettici. Noi siamo responsabili davanti a Dio delle vite affidate alle nostre cure e dovremo rispondere alla Legge di Conseguenza se trascuriamo col nostro comportamento infingardo, la glande opportunità di guidare sul retto sentiero i primi passi di un nostro simile, e l’esempio è sempre migliore del precetto. 

Gli avvertimenti giovano a poco. Mostriamo al bambino esempi viventi della virtù e del vizio; dipingiamo davanti alla sua giovane fantasia un quadro dell’ubriaco e del ladro, e altri del santo; ciò influenzerà talmente il corpo vitale da provocare l’aborrimento per il primo e l’ardente proposito di emulare il secondo. 

In questo periodo il bambino dovrebbe anche essere istruito intorno all’origine del suo essere, così da trovarsi ben preparato al burrascoso tempo di passione che rende l’adolescenza tanto pericolosa; questa informazione dovrebbe pure essere data mediante quadri mentali ed esempi dalla natura, ma in modo tale da impressionare il fanciullo sulla santità della funzione. L’educatore è tenuto per dovere a illuminare rettamente il bambino. Il non farlo significa metterlo bendato fra innumerevoli trabocchetti con l’ammonimento di non inciampare. Toglieteli almeno la benda; anche senza di essa si troverà già in condizioni assai svantaggiose. 

Che l’istruttore prenda un fiore, organo generativo della pianta, e insegni da quello, poiché chi capisce il processo di generazione nella pianta, lo capirà negli animali ed anche nell’uomo. Evitiamo lo sbaglio di far lottare il bambino con tanti nomi, quali «stami» e «antere», o fiori con «pistillo» e «stami». In tal modo mancheremmo il nostro scopo e affaticheremmo i bambini. Essi amano i racconti di fate, e l’abile istruttore può rendere la storia del fiore più affascinante di qualsiasi fiaba; inoltre egli può gettare un’aureola di bellezza e santità sull’atto generativo che aleggerà sul bambino per tutta la vita, proteggendolo nella tentazione e nella prova quando le fiamme della passione lo lambiranno. 

Noi sappiamo che gli stami e il polline sono maschili; il pistillo e l’ovulo femminili, sappiamo anche che alcuni fiori hanno solamente una specie, altri un’altra, ed altri ancora hanno stami e pistilli. Sappiamo che le api hanno sacchetti di polline sulle zampe e che trasportano il polline ai pistilli di altri fiori. Qui il polline trova la sua strada all’ovulo che viene così fecondato e reso capace di svilupparsi in una nuova pianta e fiori. 

Con questi dati e con alcuni fiori, riuniamo i bambini e mostriamo loro come i fiori siano uguali alle famiglie. In alcune (con stami) vi sono soltanto ragazzi, in altre (con pistilli) vi sono soltanto bambine, ed in altri ancora vi sono ragazzi e bambine. I fiori maschi (polline) sono così avventurosi come i ragazzi umani; essi cavalcano lontano nel vasto mondo su destrieri alati (le api) come i cavalieri del tempo antico, e cercano la principessa murata nel suo castello incantato (l’o- vulo nel pistillo); il piccolo fiore-maschio-cavaliere scende dal suo destriero (l’ape) e si fa strada fino alla camera segreta dove sta la principessa (ovulo). Poi si sposano ed hanno tanti piccoli fiori maschi e femmine. 

Questa narrazione può essere variata o abbellita secondo l’immaginazione dell’educatore, e più tardi si possono aggiungervi corollari con storie di uccelli e di animali. Ciò susciterà nel bambino la comprensione della genesi del suo proprio corpo, che implicherà la storia di amore del padre e della madre con tutto il romanzo dei fiori maschi e femmine, eliminando ogni pensiero odioso connesso alla nascita, nella mente del bambino. 

Il corpo del desiderio nasce circa al quattordicesimo anno, al tempo della pubertà. E’ il momento in cui i sentimenti e le passioni incominciano ad esercitare il loro potere sul giovinetto e sulla giovinetta, mentre l’utero di sostanza del desiderio è rimosso. Questo è, nella maggior parte dei casi, un momento difficile, ma tanto meglio per il giovane che ha imparato a considerare con reverenza parenti e maestri, perchè essi saranno per lui un’ancora di salvezza contro l’irrompere dei sentimenti. Se egli è stato abituato ad accettare con fiducia le affermazioni dei suoi maggiori, e se questi gli hanno dato saggi insegnamenti, egli deve aver già sviluppato un naturale senso di verità che gli sarà guida sicura; e più egli avrà mancato di raggiungere questo scopo, più numerose saranno le probabilità che egli vada alla deriva. 

E’ questo il tempo d’insegnargli ad investigare le cose per conto suo ed a formarsi così opinioni individuali. Inculchiamogli la necessità dell’accurata indagine prima di giudicare, ed anche che più fluide egli serberà le sue opinioni, più facile gli resterà l’esame di nuovi fatti e l’acquisto di nuova conoscenza. In tal modo egli raggiungerà la sua maggiore età a 21 anni, con la mente pienamente libera, e potrà prendere il suo posto nel mondo come integro cittadino, decoro di quanti, con le loro cure amorose, lo protessero negli anni dello sviluppo; individuo, uomo o donna che sia, completo e perfetto. 

### <h3 id="lecture-8">Conferenza n°8: La Scienza della nutrizione</h3>

Nelle lezioni precedenti ci siamo costantemente sforzati di proclamare il valore del corpo denso; esso è il prezioso dei nostri beni materiali e, strano a dirsi, è quello che trascuriamo di più. Per proteggerne una proprietà senza valore si rischierebbe la vita o un arto, gettando così il grano per salvare la zizzania. Ma questa non è la colpa maggiore di cui talvolta ci macchiamo; il peggior danno deriva dalla nostra indifferenza e trascuratezza giornaliera che va si può dire, dalla nascita fino alla morte.

Eppure attendiamo con la massima cura all’allevamento dei bovini e dei cavalli, vigiliamo che gli animali siano in perfetta salute e cerchiamo di accoppiarli coi soggetti che il buon senso e l’esperienza ci indicano come i più adatti a migliorare la razza. C’informiamo minutamente della genealogia di un cane o di uno stallone prima di permettergli di divenir padre delle nostre bestie, ma per la nostra eventuale prole non usiamo nessuno di tali accorgimenti. Ci sposiamo per la ricchezza, per una casa, per la posizione sociale ecc., non per assicurarci un compagno o una compagna mentalmente, moralmente e fisicamente atti ad iniziare una generazione migliore. Peggio ancora; il matrimonio è generalmente considerato come una licenza che permette una continua unione fra i due sessi che, in molti casi, si ripete ininterrottamente per tutto il periodo della gestazione. Nessuna meraviglia se la passione domina il fanciullo fino dall’infanzia; il matrimonio e la procreazione sono doveri sociali per le persone sane che possono garantire la sussistenza della famiglia, ma l’abuso dell’unione dei sessi è come un cancro che rode gli organi vitali della società, come l’avvoltoio rodeva il fegato di Prometeo, e non può essere mai troppo severamente condannato. 

Così i nostri progenitori ci hanno fatto nascere nel Mondo col peso di gravi difficoltà che ci accompagnano per tutta la vita. A nostra volta noi pregiudichiamo nello stesso modo alla vita dei nostri figli a causa della nostra spensieratezza e intemperanza, e poi magari ci chiediamo perchè la malattia e il dolore ci perseguitano. Se noi dedicassimo metà della cura che prendiamo per gli animali, alla scelta dei padri e delle madri per i nostri figli, ci sarebbe un grande miglioramento specialmente se la madre venisse lasciata tranquilla durante il periodo della gestazione. 

E non ci basta procreare degli esseri così disgraziati; fin dalla prima fanciullezza la nostra ignoranza dà loro abitudini deleterie per la salute e il benessere fisico, particolarmente a causa dei cibi inadatti insegnando loro a vivere per mangiare anziché a mangiare per vivere, preferendo i cibi che soddisfano il palato a quelli più puri che assicurano la salute; cibi che magari sono molto saporiti ma che eccitano potentemente la natura passionale. Supponiamo che un costruttore provasse a edificare una casa di stracci, avanzi e rifiuti di ogni specie, e a viverci. Saremmo sorpresi se questa cadesse e lo ferisse? No! Saremmo invece sorpresi se ciò non accadesse quando la catastrofe si fosse verificata diremmo che egli stesso è da biasimare per essersi messo nei guai da sè. L’identica cosa ci accade quando alimentiamo il nostro corpo con ogni sorta di materiali senza curarci delle loro qualità. Noi soli siamo da biasimare per i malanni che ne risultano. La malattia, la decrepitezza e l’infermità sono tutti effetti di cause che possono essere in gran parte evitate mediante un decimo di quel pensiero e di quella cura che noi dedichiamo a mille e una cosa di minore importanza. Cerche- remo ora di descrivere le cause nascoste che producono effetti così disastrosi. 

Non c’è « fede assoluta » in nessuna parte della conoscenza; la verità ha molti lati e nuove fasi che si rivelano costantemente all’investigatore: vi sono nondimeno certe leggi e fatti basilari che sempre sussistono. Di questi fatti ci occuperemo perchè sono applicabili a tutti senza eccezione e a tutti danno salute, per quanto la salute sia una questione strettamente individuale, indipendente dall’aspetto, e unicamente subordinata all’«agio» con cui l’Ego sta nel proprio corpo. Se l’ego si sente « a disagio », il corpo è malato anche se, come si suol dire, sembra il «ritratto della salute». 

La vita ante-nascita di un essere umano ha inizio con un embrione, piccolo globo polposo composto di albume, o bianco di uovo. Poi avviene un cambiamento; particelle di sostanza più solida appariscono nell’interno, divengono sempre più grandi e consistenti e finalmente si toccano fra loro. Nei punti di contatto esse stabiliscono delle «giunture» e, gradualmente, si forma lo scheletro. Allo stesso tempo la materia polposa diventa più organizzata e abbiamo il «feto», un fan- ciullo nel grembo materno. 

La crescita continua, e la nascita rivela il fanciullo come un tenero corpicino, nondimeno molto più denso e solido dell’embrione. L’infanzia, la fanciullezza e la gioventù portano una crescente solidità, il culmine della quale è raggiunto con la vecchiaia e termina con la morte. 

In ognuna di queste epoche della vita umana il corpo diventa molto più duro di come era in principio; la carne e le ossa, i tendini e i ligamenti, tutto si indurisce ed irrigidisce. Anche i fluidi si fanno più densi. Le articolazioni non sono più lubrificate dal fluido sinoviale, perchè questo diventa troppo denso per scorrere, e le giunture si fanno rigide e cominciano a scricchiolare; il sangue che nell’infanzia e nella giovinezza scorreva attraverso le arterie, le vene e i minutissimi capillari, che nella prima giovinezza sono elastici come tubi di gomma, scorre lento e ristagna nelle arterie contratte, indurite e rigide della vecchiaia. In conseguenza il corpo si curva, la carne si ritira per mancanza di nutrimento, i capelli cadono e finalmente il cuore, stanco, non può più dare impulso al sangue. Così il corpo muore. L’intero percorso dalla culla alla tomba è un processo ininterrotto di consolidazione, e l’infanzia, la fanciullezza, la giovinezza, la maturità e la vecchiaia non sono che tappe lungo la via. 

La sola differenza fra il corpo di un giovane e quello di un vecchio è che il primo è tenero ed elastico, l’altro duro e rigido. Qual’è la causa di questa ossificazione? e può essa essere controllata, o almeno ridotta, così da prolungare i giorni felici della giovinezza? 

Alla seconda parte della domanda possiamo senz’altro rispondere che è possibile, per mezzo della conoscenza, di ridurre il processo e vivere con maggior profitto il tempo che ci è stato assegnato, piuttosto che vivere spensieratamente come molte persone disgraziatamente fanno. 

Circa la causa della ossificazione che indurisce i tessuti del nostro corpo, L’analisi chimica ha provato che ogni parte di tendini, carne, sangue, orina, sudore, saliva, in una parola ogni parte del corpo che esaminiamo, contiene una forte dose di materia calcarea o cretosa che non è presente nell’infanzia, così che mentre, per es., le ossa del bambino sono composte di tre quarti di gelatina e una parte di fosfato di calcio o sostanza ossea, nella vecchiaia la proporzione è esattamente opposta, così che vi è solo una parte di gelatina e tre parti di materia ossea, e questa è la ragione per cui le ossa di una persona vecchia non si riuniscono quando si spezzano. Le ossa di un fanciullo si riuniscono prontamente perchè c’è abbondanza di materiale connettivo e pochissimo fosfato di calcio o materia ossea. Il solfato di calcio e il carbonato di calcio, che sono le sostanze dure, cagionano la rigidità e la vecchiaia. 

Sorge ora la domanda: donde prendiamo questa materia calcarea che ostruisce? Sembra fuori di dubbio che tutti i solidi del corpo formati dal sangue, il quale nutrisce ogni parte del sistema, e tutto ciò che il corpo contiene, deve prima essere stato nel sangue. Il sangue è rinnovato dal chilo, il chilo dal chimo e in ultimo, dal vitto e dalle bevande. Così il mangiare e il bere che nutriscono il nostro corpo devono al tempo stesso essere la sorgente dei depositi terrosi che lo invecchiano. 

Anche l’analisi chimica conduce a questa conclusione perchè ha mostrato che il sangue arterioso, proveniente puro e rosso dal cuore, è più carico di materia terrosa del sangue venoso che contiene le impurità del sistema. E così è provato che la corrente vitale che scorre attraverso ogni parte del corpo per rinnovare e costruire, è allo stesso tempo portatrice di morte perchè in ogni ciclo essa lascia dietro di sè un nuovo cumulo di composti di calcio che indurisce i tessuti. 

Questa è la Waterloo su cui tutte le teorie di «vita perpetua» incontrano la loro condanna, giacché è necessario di mangiare per vivere e nondimeno ogni boccone di cibo ha in sé la vita e la morte. 

Mentre perciò non possiamo evitare di immettere nel nostro sistema sostanze dispensatrici di morte, possiamo per lo meno regolare il nostro cibo in modo da prenderne il meno possibile visto che esse sono contenute in quantità diverse nei diversi cibi. Il cacao in polvere, per esempio, è uno dei cibi più nutrienti, ma al tempo stesso è un agente d’occlusione potentissimo perchè contiene tre o quattro volte più residui del peggiore di tutti gli altri cibi. La cioccolata d’altra parte è ancora più nutriente del cacao, e non contiene affatto materie terrose. Tutti sanno che finché si può alimentare il fuoco, tenendolo libero dalle ceneri, esso brucia e scalda; così è del nostro corpo il quale è una fornace chimica. Finché gli diamo cibo appropriato e possiamo eliminare i rifiuti per mezzo dei reni, della pelle e del retto, noi lo manteniamo in salute e vigore. Prendendo soltanto quei cibi che contengono un ammontare minimo di sostanza terrosa potremo rimandare il giorno fatale in cui la rigidità e la vecchiaia prenderanno il posto dell’elasticità della giovinezza. Sta a noi di far ciò, e le tabelle del valore dei cibi pubblicate dal Governo degli S.U. ne danno i costituenti chimici. 

Parlando in generale e da un punto di vista chimico, ci sono due specie di cibi: 1) i carboidrati che comprendono gli zuccheri e i grassi, e 2) gli azotati che comprendono le proteine. 

I carboidrati sono quelli che ci forniscono calore e forza muscolare; essi provengono dall’amido e dallo zucchero nei legumi e anche dal burro, panna, latte, olio d’oliva, noci, frutta e dal rosso delle uova. 

Questi cibi contengono pochissima sostanza terrosa; molti di essi, e particolarmente le verdure fresche e la frutta ne sono completamente liberi. 

Le proteine sono il materiale che usiamo per riparare i guasti del corpo prodotti dal lavoro e dall’uso. Queste possono ottenersi dalla carne magra, dai legumi, come fagioli, piselli ecc., dalle noci, dal latte e dal bianco dell’uovo. 

Molte persone sentono che un pasto senza carne è incompleto perchè da tempo immemorabile si è tenuto come assioma che la carne è il cibo più fortificante che abbiamo. Tutti gli altri alimenti vengono considerati come semplici accessori. Non v’è niente di più falso; la scienza ha provato con esperimenti che il nutrimento ottenuto dai vegetali ha invariabilmente un gran valore nutritivo, e la ragione è facile a comprendersi se consideriamo la questione dal lato occulto. 

La legge di assimilazione dice che « nessuna particella di cibo può collaborare alla ricostruzione del corpo con le forze che hanno tale compito, se essa non è prima passata sotto il completo dominio dello « spirito interiore » giacché questo deve essere il regolatore assoluto e indiscusso del corpo e governare la vita delle cellule come un autocrate, altrimenti ognuna di esse vivrebbe una sua vita sepa- rata dalle altre come accade nella decomposizione quando l’Ego si è involato. 

Evidentemente più la coscienza della cellula è confusa, più facile sarà dominarla e più a lungo essa rimarrà soggiogata. Nella lezione n. 3 vedemmo che i differenti regni avevano differenti veicoli e conseguentemente una differente coscienza. Il minerale ha soltanto il suo corpo denso e una coscienza paragonabile allo stato di trance più profondo. Sarebbe perciò più facile dominare le cellule col cibo preso direttamente dal regno minerale; il cibo minerale rimarrebbe con noi più a lungo, evitando la necessità di mangiar tanto spesso, ma purtroppo l’organismo umano vibra così rapidamente da non poter subito assimilare il minerale inerte. Il sale e le sostanze affini escono dal sistema immediatamente, senza essere affatto assimilate; l’aria è piena di nitrogeno del quale abbiamo bisogno per riparare il consumo; noi lo respiriamo immettendolo nel nostro sistema, ma non possiamo assimilare nè questo nè altro minerale finché non sia stato prima trasformato nel laboratorio della natura, e passato nel corpo delle piante. 

Come abbiamo veduto nella lezione n. 3 le piante hanno un corpo denso e un corpo vitale che le rende capaci di fare questo lavoro; la loro coscienza, vedemmo, era come un sonno profondo senza sogni. Così l’Ego domina facilmente le cellule vegetali e le tiene a lungo soggette; da ciò il grande potere nutritivo dei vegetali. 

Nel cibo animale le cellule sono più individualizzate, e siccome l’animale ha un corpo del desiderio che gli conferisce una natura passionale, si capisce facilmente che quando mangiamo la carne è più difficile soggiogare queste cellule che hanno una coscienza animale somigliante allo stato di sogno, ed anche che queste particelle non staranno per molto tempo soggette all’Ego; quindi una dieta carnea richiede maggior quantità e pasti più frequenti che non la dieta di verdura o di frutta. 

Se poi mangiassimo la carne degli animali carnivori avremmo continuamente fame perchè quelle cellule, eccezionalmente individualizzate, cercherebbero, ed otterrebbero subito, la loro libertà. Che sia così, è dimostrato dal lupo, dall’avvoltoio e dal cannibale divenuti proverbiali per la fame. Siccome il fegato umano è già troppo piccolo anche per la dieta carnea ordinaria, è evidente che se il cannibale vivesse esclusivamente di carne umana, invece di usarla come « boccone prelibato » occasionale, egli presto morirebbe perchè, mentre troppi carboidrati, zuccheri, amidi e grassi, danneggiano poco o punto il sistema in quanto vengono esalati attraverso i polmoni come acido carbonico o eliminati sotto forma di acqua dai reni o dalla pelle, un eccesso di carne viene pure bruciato, ma lascia nel sistema il velenoso acido urico. Così è sempre più riconosciuto che meno carne mangiamo, meglio è per la nostra salute fisica. 

Anche considerando la questione del mangiar carne dal lato etico, è contrario alle più alte concezioni morali uccidere per mangiare. Nei tempi remoti l’uomo andava a caccia come ogni bestia da preda, rozzo c insensibile; adesso egli fa la sua caccia nella bottega del macellaio dove nessuna delle disgustose visioni dei macelli lo sconvolgono. Se ognuno dovesse andare in quel luogo sanguinoso dove tutti gli orrori descritti nel libro di Upton Sinclair si ripetono giornalmente per soddisfare un’abitudine anormale e dannosa che cagiona più malattie e sofferenze dello stesso alcoolismo; se ognuno dovesse impugnare il coltello e affondarlo nelle carni tremanti della vittima, quanta carne mangeremmo? Pochissima. Per sfuggire noi stessi a questo orribile lavoro, forziamo un nostro simile a rimanere in quel luogo sanguinoso un giorno dopo l’altro uccidendo migliaia di animali ogni giorno; lo abbruttiamo al punto che la legge non gli permette di far parte di una giuria in caso di pena capitale, perchè egli ha cessato di avere rispetto per la vita. Quando sorge una rissa, come spesso accade nei macelli di Chicago, quell’uomo adopera sempre il coltello e sempre, inconsciamente, usa quel particolare taglio ritorto che rende la feriti mortale. 

Non serve dire che egli non è obbligato a quel lavoro. Quando la fame lo costringe, un uomo non rinunzierà a nessun mèzzo per procurarsi di che vivere; e noi, la società, che chiediamo questo cibo, forziamo alcuni nostri simili a provvederlo e siamo perciò responsabili di tanta degradazione. Noi siamo i custodi dei nostri fratelli, sia individualmente che collettivamente, come società. 

Anche gli animali che uccidiamo gridano contro questo delitto; c’è una nube di tristezza e di odio sopra le grandi città di macelli. La legge protegge i gatti o i cani contro la crudeltà. Tutti ci rallegriamo nel vedere i piccoli scoiattoli venire a prendere il cibo dalle nostre mani; ma appena l’uomo vede denaro nella carne o nella pelliccia di un animale, cessa di rispettare il suo diritto alla vita e diventa il suo nemico più pericoloso nutrendolo ed allevandolo per guadagno, imponendo sofferenze e difficoltà al proprio simile per la sua sete di oro. Noi abbiamo un grave debito da pagare verso le creature inferiori di cui dovremmo essere i maestri e di cui siamo invece gli uccisori, e la buona legge che sempre lavora per correggere gli abusi, relegherà col tempo l’abitudine di mangiare gli animali uccisi fra gli avanzi di pratiche sorpassate come il cannibalismo. 

Noi non predichiamo una dieta vegetariana per tutti. La lunga abitudine di mangiare la carne, e in specie il particolare temperamento di alcune persone, non permettono loro di fare a meno della carne, mentre altre, come lo scrivente, non trovano difficoltà a vivere e ad ingrassare con due pasti senza carne. Le uova, il pesce e altre forme inferiori sono necessarie a qualcuno, altri possono vivere mesi e anni di sola frutta. La dieta, come la salute, è determinata individualmente e non si può dare nessuna regola generale, ma, al tempo stesso, si può dire con sicurezza che meno carne mangiamo, migliore è la nostra salute generale. Tuttavia, se vogliamo farne a meno, è assolutamente necessario che studiamo una tabella del valore dei cibi, in modo da poter avere le necessarie proteine dalle verdure o dai legumi che mangiamo. Nessuno può trarre nutrimento sufficiente da una tavola ordinaria se mangia soltanto le verdure fornite come contorno alla carne; occorrono fagioli, piselli, noci e cibi simili che sono ricchi di proteine e possono rimpiazzare la carne: in caso diverso il nutrimento non sa- rebbe adeguato. Per chi lavora con la mente si può dire che le carote contengono quattro volte tanto acido fosforico quanto ce n’è negli altri cibi. Le foglie possono essere usate come insalata e contengono tre volte tanto acido fosforico quanto la carota stessa. 

Più dannosa all’uomo di ogni cibo, come agente di ostruzione e indurimento del sistema è l’acqua. Non importa quanto chiara e pura essa sembri, c’è un ammasso enorme di composti di calcio e di magnesia nella migliore che abbiamo, e nè il filtrarla, nè il bollirla li porta via. L’ammontare del minerale nell’acqua è facilmente determinato dalle « incrostazioni » della nostra pentola, ed è un errore pensare che il deposito provenga dall’acqua che noi versiamo dal nostro ramino per fare il tè e il caffè, giacché quel deposito è costituito dai resti solidi dell’acqua evaporata e quella rimasta è più dura che mai. Lo sola cosa che ci permette di vivere oltre la fanciullezza è l’enorme potere eliminativo dei reni; se non fosse per questo noi saremmo vecchi sin dalla infanzia, e se vogliamo conservare la salute e la giovinezza in vecchiaia, dobbiamo cessare di bere e di cucinare con questo fluido apportatore di morte, adoprando per ogni uso interno soltanto acqua distillata assolutamente libera dai dannosi composti del calcio. 

Gli unici solventi di natura benefica permanente conosciuti dallo scrivente sono il siero di latte e il succo d’uva ottenuto preferibilmente mangiando l’uva o prendendolo non fermentato. Un corso sistematico di cura con succo d’uva o siero di latte, aprirà i capillari ostruiti e stimolerà il sangue, così che anche le persone di età la cui carne è arida e rugosa, riprenderanno l’aspetto della gioventù a meno che non sieno di natura troppo pessimista e facile all’agitazione perchè niente prevarrà contro un simile temperamento. Infatti il timore e l’ignoranza nella scelta dei cibi sono le cause più determinanti delle malattie e i nemici più ostinati del medico. 

Vi sono due grandi aiuti che ci rendono capaci di trarre il maggior beneficio dal nostro cibo e tutti coloro che desiderano di acquistar la salute o di conservarla dovrebbero usarli. Questi aiuti si chiamano «masticazione perfetta» e «godimento». Tali aiuti contribuiranno al benessere del corpo più di tutte le droghe e di tutti i medici del mondo. Sono due ottime abitudini che, al pari di tutte le altre, bisogna coltivare. 

Il « Bar con tavola calda » è uno dei pericoli più gravi dell’America. Un uomo corre in gran fretta dal suo ufficio alle alte, scomode sedie che si usano in questi luoghi. In cinque minuti ingolla altrettante pietanze, indi torna in fretta al suo ufficio e poi si chiede perchè si sente a disagio e sonnacchioso. Ed eccolo forzato ad usare stimolanti alcoolici per « rimettersi ». 

Tutto ciò si può evitare mangiando con comodo. 

La questione importante non è quanto mangiamo, ma quanto assimiliamo. Ingoiando una grande quantità di cibo quasi intero, ne ricaviamo meno nutrimento che se prendiamo il tempo necessario per masticarlo e goderlo. Non che si debba compiere un processo laborioso, ma dovremmo considerare il mangiare come l’arrivo d’un amico nella nostra casa, dove noi cerchiamo di fare allegramente tutto quel che possiamo per renderlo contento. Il nostro corpo infatti è simile a un grande albergo dove noi rappresentiamo il proprietario e le cellule del nostro cibo sono gli ospiti. Esse vanno e vengono rimanendo un periodo più o meno lungo e sono un profitto o una perdita per il proprietario a seconda che egli riesce a dar loro l’impressione di essere in casa propria o no. 

Immaginate due alberghi; uno è condotto su basi di cordialità e di assistenza; il proprietario incontra ogni ospite alla porta con una cordiale stretta di mano, e una moltitudine ideale di servi gioviali è ansiosa di prevenire il minimo desiderio degli ospiti. Certamente in quell’albergo le cose andranno a meraviglia; gli ospiti si sentiranno soddisfatti e si tratterranno a lungo non desiderando abbandonare un proprietario così gentile. Analogamente, se noi andiamo incontro al nostro cibo « cordialmente » lo assimileremo con facilità. Masticandolo con completo godimento noi prepariamo il suo conforto, come il proprietario dell’albergo fa per il suo cliente quando mette a sua disposizione un bagno e ogni altra comodità. Il godimento del cibo, la nostra attitudine mentale, è ancora più importante della masticazione. L’uomo che trova sempre da ridire sul suo cibo è come un proprietario di albergo che si facesse incontro ai suoi ospiti alla porta con una faccia imbronciata e chiedesse: « Che cosa volete qui? Non mi piacete; sono obbligato a tenere ospiti come voi per far camminare il mio albergo, ma voglio che voi sappiate che ciò mi secca ». 

Qual meraviglia se i viaggiatori che furono obbligati a entrare in quell’albergo s’infastidiscono, disturbano e cercano di andarsene il più presto possibile? Qual meraviglia se l’uomo che soffia e sbuffa davanti al suo mangiare ha un’indigestione? Di chi la colpa di questa condizione se non sua? La critica e l’odio allontanano da noi il vantaggio del nostro cibo così come tengono lontano da noi le amicizie: il godimento del cibo e degli amici stringerà maggiormente i vincoli con tutti e due. Dato che la quantità di lavoro che noi possiamo compiere nel mondo dipende dalle condizioni del nostro corpo, è della massima importanza che noi coltiviamo la salute e prolunghiamo la giovinezza fino al limite estremo che qui ci è assegnato, se possibile. Seguendo le direzioni generali che abbiamo dato, potrete presto scorgere un miglioramento nella condizione del vostro corpo e questo consentirà più ampio e più libero campo alle facoltà mentali. 

### <h3 id="lecture-9">Conferenza n°9: Le allegorie astronomiche della Bibbia</h3>

Nelle lezioni precedenti abbiamo considerato l’uomo come unità mostrando che l’uomo stesso, che è spirito, ha diversi corpi o veicoli di conoscenza oltre il corpo denso, e che li usa per l’acquisto di esperienza così come un operaio adopera i suoi arnesi. Abbiamo detto che l’esperienza viene accumulata in ogni vita e assimilata nel periodo fra la morte e la nascita seguente, così che in ogni nuova vita terrena noi abbiamo come facoltà risultante la somma di tutte le nostre esperienze nelle vite precedenti, e che in tal modo si procede verso la mèta gloriosa della perfezione che tutti eventualmente conseguiremo prima di lasciare definitivamente questa terra dove ogni vita in un corpo denso è come un giorno di scuola per un fanciullo. Quando avremo imparato tutto quello che c’è da imparare quaggiù, entreremo in altre evoluzioni superiori proprio come un fanciullo inizia le classi elementari dopo essere stato al giardino d’infanzia. L’Ego ha dinanzi a sè la possibilità di un progresso continuo: le limitazioni sono impensabili giacché lo spirito umano è una scintilla dell’infinito che svolge tutte queste possibilità. 

L’uomo però non è soltanto un’unità, un’entità separata, o almeno lo è solo in senso relativo, giacché egli è membro di una famiglia, di una comunità, di una nazione; è uno degli abitanti della terra e perciò in relazione con altri mondi e coi loro abitanti, poiché tutti i mondi sono abitati come alcuni astronomi, basandosi sull’analogia, hanno affermato. Anche la scienza occulta insegna che essi sono abitati e questo insegnamento è basato sulla conoscenza diretta, ottenuta e verificata per mezzo di facoltà, possedute solo da alcuni, ma latenti in molti. 

Questa concezione dell’Universo e della nostra piccola Terra, per quanto singolare possa apparire a molti, non dovrebbe essere cosi difficile a credersi come la storia della creazione in sette giorni presa letteralmente, perchè se Dio avesse creato la Terra in quel breve spazio di tempo, avrebbe dovuto anche mescolare gli avanzi dei fossili, avvolgerne i vari strati, fare le impronte dei ghiacciai e delle erosioni dell’acqua — tutto per la sua propria gloria e ad eterna mistificazione dell’uomo, certamente molto più logico il sostenere che i corpi ce- lesti sono abitazioni per la vita e per la forma evolvente piuttosto che semplici lampade sospese nel firmamento onde illuminare il nostro piccolissimo pianeta. 

Queste relazioni del Sole, della Luna e dei pianeti sono riconoscibili in ognuna delle diverse religioni del Mondo, compresa la Religione Cristiana, e gli antichi templi sono monumenti di quella fede, ora quasi dimenticata nel Mondo occidentale, e nondimeno altrettanto fondata oggi, quanto nei tempi passati. 

La grande piramide di Gizeh che sta sul limite del Sahara, alla testa del delta del Nilo, è una delle più antiche costruzioni sulla terra e ci testimonia la conoscenza degli antichi in riguardo alla vera relazione cosmica, giacché essi hanno inserito queste misure cosmiche in quell’edificio monumentale. 

Molte teorie sono state avanzate intorno all’età e allo scopo di questa piramide. Gli astronomi hanno osservato che nell’anno 2170 A.C. l’Alfa del Dragone, la stella polare di allora, puntava direttamente verso il pendio d’ingresso al lato nord della piramide. Il Prof. Proctor asserisce che era nella dovuta posizione anche 3350 anni A.C. ma gli egittologia dicono che questo tempo è troppo lontano, e siccome quest’ultimo numero che prende in considerazione la relazione allora esistente tra l’Alfa del Dragone e l’Alcione, può ripetersi sol- tanto una volta nell’anno siderale (25.868 anni solari), e lo Zodiaco Benderà mostra che gli antichi Egiziani avevan registrato tre anni siderali, l'età della piramide può essere 78.000 anni o più. Quest’età ha almeno tanto diritto alla credenza scientifica quanto ne ha la data del Prof. Proctor. 

Le investigazioni occulte basate su ricordi imperituri trovati nella « memoria della natura » fissano la data di costruzione a circa 250.000 anni A.C. quando la piramide era usata come tempio di iniziazione ai misteri ed era il reliquario entro cui si conservava un gran talismano. 

H. P. Blavatsky nella « Dottrina Segreta » ci dice che la costruzione della piramide era basata su un programma di misteri e di una serie di iniziazioni... per cui la piramide è il ricordo imperituro sulla terra di queste iniziazioni; e come il corso delle stelle in cielo, così il ciclo delle iniziazioni era una riproduzione in minatura della grande serie di cambiamenti cosmici a cui gli astronomi hanno dato il nome di anno siderale » (25.868 anni ordinari). 

Proprio come alla fine del grande ciclo dell’anno siderale, misuralo dalla precessione degli equinozi intorno al cerchio dello Zodiaco, i corpi celesti tornano nelle loro relative posizioni, così, alla fine del ciclo di iniziazione, la parte divina dell’uomo riconquista il suo primitivo stato di purezza dal quale si dipartì per compiere il pellegrinaggio attraverso la materia, ma ora è arricchita dalle esperienze attraverso le quali è passata. 

Come simbolo, essa deve necessariamente incorporare tutte, o almeno una buona parte, delle caratteristiche principali delle cose simbolizzate; e grazie all’abile — anche se qualche volta mentalmente ristretto — lavoro del Prof. Piazzi Smith e Proctor, tutti e due astronomi rinomati, ma avversari rispetto alla questione concernente l’uso della piramide, noi abbiamo un numero vastissimo di prove circa la relazione delle misure delle differenti parti della Piramide con i cicli e le distanze terrestri e cosmiche. 

La testimonianza del Prof. Proctor ha maggior valore perche egli è contrario alla teoria che la piramide fosse costruita da architetti divini e farebbe come fa, tutto quello che onorevolmente può per confutare tale teoria, attribuendo le numerose misure da lui trovate e la loro relazione con le misure cosmiche a «pura coincidenza»; metodo che indusse Madame Blavatsky a lanciare su di lui il suo raro sarcasmo, chiamandolo «il campione coincidentalista». Egli ammette che «tutte le teorie concernenti la sua origine lasciano senza spiegazione le principali caratteristiche della Grande Piramide, eccezion fatta dell’assurda teoria che attribuisce la sua costruzione ad architetti divini » ...ammette inoltre che «la teoria che essa fosse usata per scopi astrologici è sostenuta da tutta l’evidenza conosciuta, ma, per quanto grande sia questa evidenza, essa aderiva la sua massima attendibilità dalla mancanza di altre ammissibili teorie che la possano controbattere». In altro punto egli ammette che la sola difficoltà per accettare la teoria astrologica sorge dalla «nostra incapacità a comprendere come gli uomini abbiano avuto tanta fede nell’astrologia da dedicare tanti anni di lavoro ed enormi somme di denaro per condurre ricerche astrologiche sia pure nel loro stesso interesse ». 

Procius ci dice che, secondo la tradizione, la piramide terminava un tempo con una piattaforma, con la testa della grande galleria spingentesi verso l’alto dal centro, e il Prof. Proctor si entusiasma sopra la possibilità della piramide usata come osservatorio quando, in quello stato architettonicamente incompleto, ma astronomicamente perfetto, egli, chiudendo il suo elogio dice che «dati i moderni strumenti» esso sarebbe potuto restare l’os- servatorio astronomico più importante del mondo. Egli mostra come l’apertura della grande galleria punti verso lo Zodiaco, così che mentre il Sole, la Luna e i pianeti svolgono il loro corso nei cieli, essi getterebbero un’ombra nella grande galleria ad angolo differente per ogni giorno dell’anno e del mese, e così la loro posizione potrebbe essere misurata in modo semplicissimo ». 

Le misure più importanti incorporate nella Piramide sono: 

(1) ogni lato misura 9131,5 pollici alla base; perciò la somma dei quattro lati è 36.525 pollici. Ammettendo 100 pollici per ogni giorno dell’anno, si avrebbero 365 giorni e un quarto, esattamente il numero dei giorni di un anno, perfino il quarto di giorno che accantoniamo per quattro anni e che usiamo nell’anno bisestile. 

IL La lunghezza di una delle diagonali della base é 12.931 pollici, così la somma di tutte e due é 25.869 ossia un pollice per ogni anno nel grande anno siderale o mondiale. 

Siccome la base della Piramide misura il tempo che la terra impiega per girare intorno al Sole nel suo corso annuale, sarebbe giusta deduzione che l’altezza della Piramide dovesse misurare la distanza della Terra dal Sole, e infatti così é. 

L’altezza della Piramide é 5.819 pollici. Questo moltiplicato per mille milioni dà 91.840.000 miglia, che il Prof. Proctor ritiene essere la distanza più approssimativamente vera della Terra dal Sole, a paragone di qualsiasi altra calcolata dagli astronomi. Perciò, teoria « assurda » o no, l’evidenza é tutta in favore dell’ipotesi che la Piramide fosse costruita da architetti divini e ciò dovrebbe convincerci di questa teoria. 

In un periodo posteriore della sua storia, l’informazione occulta ci dice che la Piramide era il tempio di quei misteri ora degenerati nella « Massoneria ». In uno dei riti detto « la porta della morte », il candidato era legato ad una croce di legno e portato ad una cripta sotterranea, dove rimaneva in sonno letargico per tre giorni e mezzo. Durante quel tempo, mentre il suo corpo denso giaceva inerte, l’Ego, rivestito dei suoi veicoli superiori, vagava coscientemente nel Mondo del Desiderio sotto la cura di ierolanti. Egli era sottoposto alle prove «del fuoco, della terra, dell’aria e dell’acqua». Gli veniva cioè mostrato che, quando funzionava in un simile corpo, nessuno degli elementi poteva danneggiarlo; che egli poteva passare attraverso le montagne tanto facilmente quanto attraverso l’aria; che poteva vivere in una fornace ardente o nel fondo del Grande Abisso con perfetta naturalezza e comodità. Da principio il neofita ha generalmente paura degli elementi; perciò l’iniziatore è presente per aiutarlo e dargli sicurezza. 

All’alba del quarto giorno egli veniva portato sulla piattaforma della Piramide dove i raggi del Sole nascente lo svegliavano dal suo sonno (durante il quale egli era stato a visitare il Purgatorio). 

Al risveglio gli veniva data la « Parola » ed era chiamato « primogenito ». 

Questo rito continua anche oggi nel terzo grado della Massoneria; la morte e la resurrezione di Hiram Abiff, il « figlio della Vedova », il grande Architetto del tempio di Salomone ed eroe della leggenda massonica: e Regon, l’eminente autorità massonica Francese, dice che la leggenda di Hiram è un’allegoria astronomica rappresentante il Sole dal solstizio d’estate in giù. « Durante l’estate il Sole fa sprigionare canti di gratitudine da tutto ciò che respira, perciò Hiram che lo rappresenta può dare la Parola, ossia la vita a tutti. Poi il Sole entra nei segni meridionali all’equinozio di autunno, la natura diventa muta, e Hiram, il Sole, non può più dare la sacra Parola; egli incontra i tre uccisori: i segni dello Zodiaco, Bilancia, Scorpione e Sagittario, attraverso i quali il Sole passa in ottobre, novembre e dicembre. Il primo lo colpisce con una riga di 24 pollici, emblema delle 24 ore che la terre impiega per ruotare intorno al proprio asse, il secondo con una squadra di ferro simboleggiarne le quattro stagioni e finalmente il colpo mortale è dato dal terzo con un martello il quale, essendo rotondo, significa che il Sole ha completato il suo cerchio e muore per cedere il posto al Sole di un altro anno. 

Gl’iniziati dei templi in Egitto erano chiamati «phree messen» che significa «figli della luce» perchè avevano ricevuto la luce della conoscenza; da ciò è derivata la denominazione «Fra Massoni». 

Nella religione Ebraica udiamo di un Dio che fa alcune promesse ad un uomo chiamato Abramo: fra le altre che avrebbe reso il suo seme così numeroso come i granelli di sabbia sulla spiaggia del mare; ci viene poi detto come Dio agì col nipote di Abramo, Giacobbe, che fu marito di quattro mogli dalle quali ebbe dodici figli e una figlia. Questi sono considerati i progenitori della nazione ebraica. 

Anche questa è un’allegoria astronomica che tratta della migrazione dei corpi celesti come risulterà evidente da un accurato esame del 49° capitolo della Genesi e del 33° capitolo del Deuteronomio, dove le benedizioni di Giacobbe pei figli mostrano come questi sieno identificati coi 12 segni dello Zodiaco: Simone e Levi facendo parte del segno dei Gemelli ed il segno femminile della Vergine èssendo assegnato all’unica figlia di Giacobbe Dinah. Le quattro mogli sono le quattro fasi della luna e Giacobbe è il Sole. 

Tutto questo è simile all’insegnamento che troviamo fra i Greci, dove Gaia, la Terra, è moglie di Apollo, il Sole; e fra gli Egiziani dove il calore e l’umidità, il Sole e la Luna, erano personificati in Osiris e Isis. I fiumi sacri Giordano e Gange sono pure etimologicamente connessi col fiume Elidano che è una delle costellazioni. Esso significa «sorgente della discesa», e per gli agricoltori quali erano gli antichi popoli, questi fiumi rappresentavano la sorgente di vita. Giuseppe ci dice che gli Ebrei portavano i dodici segni dello Zodiaco sui loro stendardi e si accampavano intorno al tabernacolo che conteneva il candelabro a sette bracci, rappresentante il Sole e i corpi celesti che si muovono dentro al cerchio formato dai 12 segni dello Zodiaco. 

Gli Ebrei costruivano i loro templi in modo che i quattro angoli fossero rivolti a N.E., S.E., N.O., S.O.,e i lati a nord, sud, est e ovest. Come in ogni tempio solare, l’ingresso era ad est, così che il Sole nascente potesse illuminare il portale e annunziare ogni giorno la vittoria della luce sopra le tenebre. Questo doveva recare all’umanità nascente il messaggio che il contrasto della luce e delle tenebre sul piano materiale non è che l'equivalente di un simile contrasto nei mondi morale e mentale, dove l’anima umana cerca la sua via verso la luce, poiché la battaglia della luce e delle tenebre nel Mondo materiale adombra, come ogni altro fenomeno, le realtà nei regni invisibili. Queste verità furono consegnate all’uomo in forma dai divini legislatori che lo guidarono finché il suo crescente intelletto non degenerò in arroganza e indusse i suoi benefattori a ritirarsi lasciando che egli imparasse mediante i duri colpi dell’esperienza. Allora l’uomo le dimenticò ed ora è giunto a considerare le antiche storie di dei e semidei come puramente immaginarie. Nondimeno anche la Chiesa Cristiana primitiva conosceva il significato del mito solare perchè la Cattedrale di S. Pietro a Roma è rivolta verso Est come ogni altro tempio solare, per dire all’umanità che « la grande Luce del Mondo» è venuta a disperdere le tenebre spirituali che tuttora ci avvolgono; che il Portatore di Luce recherà la pace sulla Terra e la buona volontà fra gli uomini incitando le nazioni a deporre le armi e ad usare invece gli utensili da lavoro. 

Gli Ebrei salutavano il Sole col Sacrificio della Mattina e si accomiatavano da lui al tramonto in maniera analoga mediante un’oblazione serale; offrivano pure nei loro Sabati un sacrificio addizionale al dio lunare della Razza, Jehova. Questi veniva anche venerato con sacrifici al Novilunio. 

Le due feste principali erano la Pasqua, in cui si celebravano il « Passaver » il tempo in cui il Sole « passa sopra » al suo nodo orientale, lasciando l’emisfero meridionale, dove trascorre l’inverno, e cominciando il suo viaggio verso il nord nel suo carro di fuoco, salutato con gioia dagli uomini come loro salvatore dalla fame e dal freddo che li avrebbero inevitabilmente uccisi se esso fosse rimasto sempre nella declinazione meridionale. 

L’ultima festa ebraica, e la più importante, è la festa dei Tabernacoli quando il Sole attraversa il suo nodo occidentale nell’autunno, dopo avere accordato all’uomo il pane della vita che materialmente lo sostiene fino al seguente ritorno del Sole nei cieli del nord. 

Per la suddetta ragione i sei segni meridionali che il Sole occupa durante l’inverno sono chiamati «Egitto», il «Paese dei Filistei», ecc. nomi indicanti qualcosa di cattivo per i « Figli di Dio » mentre i segni settentrionali, nei quali il Sole si trova durante la stagione feconda, sono chiamati «il Cielo», la « terra promessa », che stilla latte e miele. 

Questo ci è manifestato in passaggi come quello in cui la celebrazione della Pasqua (Passover) è imposta «per ricordare le tua uscita dall’Egitto», questa è festa di esultanza per l’emergere del Sole dai segni meridionali, ed anche per il fatto che Giacobbe alla sua morte era con Giuseppe in Egitto. Al solstizio d’inverno, quando il Sole dell’anno precedente ha completato il suo viaggio e raggiunto il grado più basso di declinazione meridionale, esso è nel segno zodiacale del Sagittario. Riferendosi alla genesi 49:24, dove Giacobbe morente parla dell’«arco» di Giuseppe, è facile identificarlo col segno del Sagittario che rappresenta un Centauro in atto di tendere l’arco, e così la storia di Giacobbe morente in Egitto con Giuseppe si riproduce ogni anno quando il Sole muore nel segno del Sagittario nel solstizio d’inverno. 

La storia di Sansone è un’altra fase del mito solare. Finché i capelli di Sansone erano lasciati crescere, la sua forza aumentava. Sansone è il Sole e i suoi raggi ne rappresentano i capelli. Dal solstizio d’inverno in dicembre, fino al solstizio d’estate in giugno, i raggi del Sole crescono ogni giorno d’intensità. Ciò spaventa «le forze delle tenebre», i mesi d’inverno (Filistei), perchè se quest’ap- portatore di luce continua a regnare, il loro regno finirà ed esse si consigliano fra loro contro Sansone per scoprire in che consista la sua forza. Si assicurano la cooperazione della donna Dalila, il segno della Vergine, e quando Sansone, il Sole, passa attraverso quel segno in settembre, si dice che egli ha appoggiato la testa in grembo alla donna e le ha confidato il suo segreto. Dalila gli taglia i capelli ed infatti in quel tempo i raggi del Sole si accorciano e perdono la loro forza, così i Filistei, ossia i mesi invernali, vengono e portano il gigante debellato nella loro prigione dove il Sole si trova nell’inverno. I filistei gli levano gli occhi, lo conducono nel loro tempio che è anche la loro fortezza. Quivi, al solstizio d’inverno, lo sottopongono a oltraggi infami credendo di aver vinto completamente la luce. Con la forza che gli rimane il gigante solare incatenato scuote il loro tempio e, benché muoia nello sforzo, sopraffa i suoi nemici e lascia libera la via a un altro Sole-fanciullo, che deve nascere per salvare l’umanità dal freddo e dalla fame che risulterebbero se egli dovesse rimanere incatenato nei ceppi delle potenze delle tenebre, (i Filistei) i mesi invernali. 

La vita di tutti i salvatori dell’umanità è fondata sul passaggio del Sole intorno ai segni dello Zodiaco, il quale rappresenta le prove e i trionfi dell’iniziato; tal fatto ha dato origine alla errata conclusione che i salvatori non sono mai esistiti e che la loro storia non è che un mito solare. E’ un errore. Tutti i divini maestri mandati all’uomo sono caratteri cosmici, e l’ordine della loro vita è d’accordo coi globi che contengono, per così dire, una biografia anticipata della loro vita. Ognuno di essi è venuto con luce e conoscenza spirituali e divine per aiutare l’uomo a trovare Dio, e perciò gli eventi della loro vita erano in accordo con quelli che il fisico portatore di luce, il Sole, incontra nel suo pellegrinaggio attraverso l’anno. 

Tutti i salvatori sono nati da una vergine immacolata al tempo in cui le tenebre incombono sull’umanità, come il Sole dell’anno che viene nasce o comincia il suo viaggio nella notte più lunga dell’anno, quando il segno zodiacale della Vergine sta sull’orizzonte orientale in tutte le latitudini fra le 10 e le 12 pomeridiane. Ella rimane vergine come sempre dopo aver dato la nascita al suo Sole-fanciullo; perciò vediamo la dea egiziana Isis seduta sulla Luna crescente allattando il suo divine bambino Tamus e una corona di sette stelle in testa: la donna Devaki in India col suo infante Krishna, e la nostra Vergine Maria che dà la nascita al Salvatore del Mondo Occidentale sotto la stella di Betlemme Dappertutto è la stessa storia; la madre immacolata, il divino fanciullo, il sole, la luna e le stelle. 

Come il Sole materiale è debole e deve sfuggire alle potenze delle tenebre, così tutti i divini portatori di luce sono ricercati e costretti a fuggire dalle potenze del mondo; e, come il Sole, essi sempre fuggono. Gesù fuggì davanti al re Erode. Il re Kansa e il re Maja sono i suoi corrispondenti in altre religioni. Il battesimo ha luogo al tempo in cui il Sole passa attraverso l'Acquario, l’acquaiolo, e quando passa attraverso il segno dei Pesci in marzo, abbiamo il digiuno dell’iniziato per- chè i Pesci sono l’ultimo dei segni meridionali e tutte le provviste messe in serbo pei generosi doni del Sole dell’anno precedente sono quasi esaurite e il cibo dell’uomo è scarso. Il cibo di magro della Quaresima, che coincide appunto con questo tempo, è una maggiore conferma dell’origine solare del digiuno. 

All’equinozio d’inverno il Sole attraversa l’equatore e in quel tempo ha luogo la crocifissione perchè allora il dio Sole comincia a dare la sua vita come cibo ai suoi adoratori, maturando il grano e l’uva che vengono trasformati in «pane e vino». Per far ciò esso deve lasciare l’equatore ed elevarsi verso il cielo. Similmente non ci sarebbe nessun beneficio spirituale per l’umanità se i suoi salvatori rimanessero con gli uomini; perciò essi ascendono verso il cielo come « figli (o soli) di giustizia», provvedendo ai fedeli dall’alto, come il Sole fa per l’uomo quando è alto nei cieli. 

Il Sole raggiunge il suo più alto punto di declinazione settentrionale al solstizio d’estate; esso allora siede sul «trono del padre suo, il Sole dell’anno precedente; ma egli non può restarvi più di tre giorni ed è infatti ricondotto in basso verso il suo nodo occidentale. Nello stesso modo i salvatori dell’umanità ascendono verso il trono del Padre, per rinascere di tempo in tempo per il bene dell’umanità e questa verità è contenuta nella frase del credo di Nicea « di là egli ritornerà ». 

Il movimento conosciuto col nome « precessione degli equinozi » mediante il quale il Sole incrocia l’equatore il 21 marzo a un punto differente ogni anno, determina il simbolo del Salvatore. Al tempo della nascita di Gesù il Sole incrociava a circa 5 gradi dal segno deH’Ariete. Conseguentemente il Cristo fu « l’agnello di Dio ». (fi fu però una disputa; alcuni pensavano che a causa di quella che è chiamata l’orbita d’influenza, il potere del Sole fosse realmente nei Pesci e che il simbolo di Cristo dovesse essere un pesce. Come ricordo di questa disputa vediamo che tuttora la mitria del vescovo è in forma di testa di pesce. Al tempo di Mithras, il Salvatore persiano, il Sole incrociava il segno del Toro, perciò troviamo Mithras che cavalca un toro, e questa fu anche la base per il culto del toro Apis in Egitto. Attualmente l’equinozio d’inverno è a circa 10 gradi dai Pesci, così che se un salvatore nascesse adesso egli sarebbe un pescatore come Oannes di Nini ve menzionato dalla Bibbia nella storia di Giona e la balena. 

Le quattro lettere che si dice sieno state sulla croce di Cristo e il metodo di fissare la Pasqua in commemorazione dell’evento, mostrano nuovamente il carattere cosmico della circostanza; comunemente si crede che le lettere I.N.R.I. significhino « Gesù Nazareno Re dei Giudei », ma esse sono anche le lettere iniziali dei nomi ebraici dei quattro eie- nienti Iam (acqua), Nour (fuoco), Ruach (aria o spirito), Iabeshah (terra). Sarebbe stolto di stabilire l’anniversario della morte di un individuo così come la Pasqua è stabilita dal Sole e dalla Luna, ma si conviene ad una festa solare e ad un carattere cosmico in relazione col Sole, come il portatore di luce spirituale è in relazione con una sorgente fisica di luce. 

Quando il Sole lascia il suo tronco al solstizio d’estate e passa verso il suo nodo occidentale, entra nel segno della Vergine alla fine di agosto. Abbiamo allora la festa cattolica dell’ « Assunzione » ; un mese più tardi, quando il Sole lascia questo segno, abbiamo la « Natività » perchè allora, per così dire, la Vergine nasce dal Sole. 

Tutto questo ricorda la soluzione astronomica di quel passaggio della Rivelazione: « Io vidi una donna vestita di sole e la luna era sotto ai suoi piedi ». Questo fenomeno si verifica nel mese di settembre subito dopo il novilunio; infatti, visto dalla nostra Terra, il Sole copre o riveste il segno della Vergine durante tutto Settembre, e mentre la Luna lascia la congiunzione col Sole, apparisce come se fosse al disotto dei piedi della Vergine. Quando Giovanni Battista disse nei riguardi del Cristo che « egli deve crescere ma io devo diminuire » egli simbolizza il Sole al solstizio d’estate quando deve diminuire la luce per la metà dell’anno che viene, mentre il Cristo con la sua nascita per Natale è identificato col nuovo Sole che aumenta la lunghezza dei giorni lino alla metà dell’estate. 

Così vediamo che la lotta fra la Luce e le Tenebre nel Mondo fisico è strettamente connessa nelle scritture delle diverse religioni con la lotta delle potenze della luce e della vita spirituali contro quelle delle tenebre e dell’ignoranza, e questa verità è universalmente diffusa fra tutti i popoli in tutti i tempi. I miti degli uccisori di draghi personificano la stessa verità: così i Greci narrano della vittoria di Apollo sopra Pitone e di Ercole sopra il drago delle Esperidi; l’uomo del nord narra la lotta di Beowull che uccide il drago di fuoco, di Siegfried che uccide il drago Pafner e quella di S. Giorgio che uccide il Drago. Nella nostra epoca materialistica queste verità sono temporaneamente relegate nell’oblio e riguardate come storie di fate senza nessun fondamento di verità; ma il tempo verrà, e non è lontano, in cui questi ricordi saranno presi in considerazione ed onorati come personificazioni di grandi verità spirituali. 

### <h3 id="lecture-10">Conferenza n°10: L’Astrologia - suo scopo e suoi limiti</h3>

Nei tempi moderni la scienza dell’Astrologia è purtroppo considerata come una falsità da rifiutare e, al pari del chiaroveggente, anche l’astrologo è ritenuto un ciarlatano. D'altra parte certi avvisi pubblicitari che si trovano in quasi tutti i giornali dove si offre di tirare un oroscopo e di dire la fortuna, dalla culla alla tomba, per la considerevole somma di 10 cents, o perfino per un francobollo postale, bastano a giustificare l’appellattivo d’imbroglione. Questa lezione vuol mostrare un altro lato, popolarmente non conosciuto, di quest’amica scienza così erroneamente giudicata: vuole cioè chiarirne gli usi e le limitazioni. 

Ci sono due specie di Astrologia e due specie di Astrologhi: una non fa nemmeno l’oroscopo per il cliente, ma chiede soltanto il mese di nascita, informazione sufficiente per stabilire in quale segno astronomico si trovava il Sole al tempo della nascita della persona. Questi astrologhi copiano quindi da un libro, od hanno una collezione di dodici moduli mimeografati che dicono la « fortuna » della persona. 

E’ evidente, per chi ragioni, che ci sono più di dodici classi di persone nel mondo, mentre, secondo quel metodo, si ammetterebbe una somiglianza di vita ogni dodici persone. Sappiamo invece che nemmeno due persone hanno le medesime esperienze; che ogni vita differisce da tutte le altre, e che ogni metodo che non consideri tale differenza deve essere indubbiamente errato. 

L’astrologo da dieci soldi è un buon uomo di affari. La sua « lettura » mimeografata, la carta e il francobollo non costano più di due soldi e così egli ha un guadagno di otto soldi per ogni oroscopo (?). Commercialmente, questo è un guadagno enorme, ma diventa insignificante dinanzi al fatto che ogni volta che l’astrologo erige l’oroscopo per un cliente credulo e sciocco, pone in atto il suo sistema «progressivo » mediante il quale notifica ai suoi avventori, di tanto in tanto, che alcuni sviluppi molto importanti avranno luogo in un prossimo futuro che egli rivelerà per un dollaro. Ciò accadrà poi di nuovo, così che egli lavorerà sulla sua vittima sistematicamente, finché questa imparerà finalmente con l’esperienza quanto poco valore abbiano tali prognostici. Queste persone grideranno allora contro l’Astrologia come una frode o una pazzia. 

Il metodo scientifico domanda prima di tutto il giorno il mese e l’anno al richiedente perchè esso prende in considerazione tutti i nove corpi celesti del sistema solare e sa che essi hanno in quel tempo una certa relativa posizione fra loro. Quella medesima posizione non si ripeterà finché non sarà passato un anno sidereo e cioè 25.868 dei nostri anni ordinari, così che se un fanciullo nasce oggi ci vorranno 25.868 anni prima che un altro fanciullo possa nascere col medesimo oroscopo. Ma non basta. Si ritiene che nasca un fanciullo per ogni minuto secondo; ciò darebbe 86.400 persone la cui esperienza della vita sarebbe la medesima se soltanto il giorno di nascita venisse considerato. Perciò l’astrologo scientifico richiede anche l’ora e il luogo di nascita, oltre che il giorno, il mese e l’anno poiché è raro che vi siano due persone nate nel medesimo luogo, alla medesima ora e minuto; perfino i gemelli nascono con distanza da 20 minuti a qualche ora, e ciò fa una grande differenza. Se nascono dal medesimo involucro e si assomigliano, nasceranno quando lo stesso segno zodiacale sorge all’est, perchè questo è un fattore importante per la forma del corpo, ma se nascono da involucri distinti e non si assomigliano, il calcolo dimostrerà che la fine di un segno sorgeva mentre nasceva uno dei gemelli e quando nasceva l’altro, sorgeva all’est il principio del segno zodiacale seguente. Quando poi fra i due intercorrono diverse ore, possono esservi anche diversi segni di differenza, perchè mentre la Terra gira sul suo asse durante il giorno, un nuovo segno sorge ogni due ore all’equatore, ma, più vicino ai poli, alcuni segni passano più presto a causa dell’inclinazione dell’asse della Terra, così che a volte ci possono essere più segni fra la nascita dei gemelli, e ciò rende le loro vite molto diverse. 

Tuttavia, se accade che due fanciulli nascano nello stesso luogo e al medesimo tempo c’è anche una marcata somiglianza nella loro vita. Casi simili si ricordano e un esempio basterà. Un certo Samuel Hemmings nacque a Londra nella stessa ora e quasi allo stesso minuto di re Giorgio III, il 4 giugno 1788, Egli entrò negli affari come negoziante di ferramenta nello stesso giorno in cui il re fu incoronato; si sposò nello stesso giorno, di Sua Maestà, morì nello stesso giorno e vi furono nelle due vite anche altre somiglianze. La differenza di condizione impediva che tutti e due fossero re, ma nello stesso giorno in cui uno diventava monarca, anche l’altro diveniva un uomo d’affari indipendente. 

Si può dire che l’Astronomia sta all’Astrologia press’a poco come l’Anatomia sta alla Fisiologia. L’Anatomia presenta aridi fatti relativamente alla posizione e alla struttura degli organi che costituiscono il corpo e l’Astronomia presenta semplici dati riguardanti i corpi celesti. Se tocca alla Fisiologia di mostrare l'utilità delle diverse parti organiche dei corpi, è compito dell’Astrologia lo spiegare il significato dei cambiamenti nelle relative posizioni dei corpi celesti rispetto alle azioni degli uomini. 

Non c’è bisogno di argomentazioni per provare che la condizione atmosferica della Terra la mattina è differente da quella della sera o del pomeriggio. Vediamo anche il cambiamento prodotto nelle diverse stagioni, e riconosciamo che questi cambiamenti sono dovuti alla diversa posizione del Sole. Riconosciamo anche l’effetto della Luna sulle maree ecc. Questi corpi si muovono velocemente; nondimeno producono continui cambiamenti nelle condizioni atmosferiche della terra; e in questi giorni di telegrafia senza fili non resta difficile immaginare che anche gli altri corpi celesti producano i loro effetti. Come abbiamo già visto, questi cambiamenti sono così numerosi che una medesima condizione chimica non potrebbe ripetersi che a intervalli di 25.868 anni. Da ciò vediamo che la condizione elettrostatica dell'atmosfera al momento in cui un fanciullo esala il suo primo respiro, può dare ad ogni atomo del piccolo corpo sensibile una caratteristica individuale. E’ come se si caricasse una nuova batteria elettrica, ed ogni cambiamento nella condizione atmosferica sarà avvertito da quel cervello diverso da tutti gli altri, perchè la sua caratteristica originale differisce da tutti gli altri. 

Molte persone hanno l’idea che l’Astrologia sia fatalistica, ma mentre essa può apparir tale, uno studio più profondo mostrerà che l’idea è del tutto errata. Tutti i nostri dispiaceri e le nostre pene sono il risultato dell’ignoranza e, se sapremo agire a tempo opportuno, la conoscenza ci darà il mezzo di prevenire le nostre disgrazie. Per comprendere la portata del nostro libero arbitrio dobbiamo riconoscere il fatto che il risultato delle nostre azioni passate subisce un triplice processo di maturazione. 

In primo luogo ci sono le cause che hanno avuto il loro corso senza essere frenate da altri atti e queste si sono così ben risolte in effetti da poterle paragonare al proiettile lanciato da una pistola. Dette cause restano dunque al di fuori del nostro potere d’interferenza e occorre che abbiano il loro corso in bene o in male. In occultismo esse si chiamano cause « mature », e si rivelano chiaramente nell’oroscopo quando questo ,è fatto correttamente. Certo, in un senso, non serve a nulla conoscerle se non possiamo evitarle, ma qualche volta noi possiamo cambiare le condizioni sotto le quali una tale causa matura si esaurisce e allora c’è speranza. Noi vediamo la nuvola che passa, sappiamo quando avrà esaurito la sua furia e questo ci dà una speranza che non avremmo avuta senza il pronostico dell’Astrologia. 

La seconda specie di cause sono quelle generate e condotte giorno per giorno; una specie di «contratto per pagare Volta per volta». Questa specie può spesso essere evitata o corretta per mezzo dell’Astrologia. Anche le tendenze sono visibili nell’oroscopo. 

Le cause della terza specie sono quelle che noi provochiamo, ma sulle quali nulla possiamo per il momento. Potremo tuttavia influenzarle a suo tempo, in anni od in vite posteriori. Rispetto a questa classe noi abbiamo assoluta libertà. L’oroscopo ci aiuterà mostrandoci le tendenze, così potremo usare particolare accortezza nei momenti critici impiegando tutta la nostra buona volontà per afferrare le buone occasioni e darci la massima pena onde evitare una cattiva ten- denza. 

Per illustrare il lavoro della legge di Conseguenza in relazione alla predizione, citeremo alcuni casi di nostra esperienza. 

Il Sig. L., noto e popolare conferenziere, non aveva mai studiato l’Astrologia, ma vi si interessava e gliene fu offerto l’insegnamento. Per dare maggior interesse allo studio, il suo stesso oroscopo fu preso come base d’istruzione. In tal modo egli sarebbe stato in grado di controllare l’interpretazione del passato e di arrivare ad una migliore comprensione che non usando l’oroscopo di un’altra persona. Nel corso dei calcoli venne fuori che il Sig. L. era soggetto a frequenti incidenti. Disgrazie e avvenimenti già accaduti erano riportati alla data esatta in cui si erano verificati e questo impressionò molto il Sig. L. 

Fu inoltre rilevato che il 21 luglio 1926 avrebbe avuto un’altra disgrazia; egli sarebbe stato colpito nella regione superiore del petto, le braccia, il collo e la parte inferiore della testa, e che tutto questo sarebbe accaduto durante un breve viaggio. Il Sig. L. fu avvertito che la luna nuova, cadente in quel giorno, era il fattore determinante l’evento e che perciò egli avrebbe dovuto restare in casa tanto quel giorno come il settimo dopo di esso, quest’ultimo essendo anche più pericoloso del primo. Egli rimase molto impressionato e promise di obbedire scrupolosamente l’ordine avuto. 

Poco prima della data fatale scrivemmo al Sig. L. da Seattle per rammentargli le istruzioni e ricevemmo una risposta nella quale ci assicurava che sarebbe stato attento. 

Ricevemmo quindi la comunicazione di un amico comune il quale ci annunziava che proprio il 28 luglio, il giorno fatale, L. si era recato alla Sierra Madre in una vettura elettrica che, ad un incrocio ferroviario, si era scontrata con un treno. L. era stato lanciato fuori dalla finestra riportanto ferite nei punti menzionati nella predizione, nonché una lesione a un tendine che non era stata osservata. 

Come spiegarsi che il Sig. L. non si fosse curato dell’ingiunzione, pur essendo tanto impressionato del pericolo? La risposta venne tre mesi più tardi quando egli fu in grado di scrivere da sè. Egli disse: « Io pensai che il 28 fosse il 29 ». Questo fu un caso lampante di « causa matura » che non poteva essere evitato. Altre volte le persone preavvisate di disgrazie future hanno seguito le istruzioni, le hanno evitate e dopo hanno detto: « Credete veramente che sarei stato colpito se avessi fatto a quel modo? » Questa è la difficoltà... Le persone non credono se non sono state colpite come fece il sig L. Egli ci scrisse: «Queste disgrazie hanno accresciuto im- mensamente il mio rispetto per l’Astrologia. Ma è soltanto questa la via per imparare? Se così è, dobbiamo compiangerci. 

E’ detto veracemente che « nessun uomo vive da solo ». Tutti ci influenziamo tra noi. Nell'oroscopo si vede anche questo. La morte dei genitori è particolarmente indicata in qualsiasi oroscopo, giacché essi sono l’origine del corpo in cui viviamo e spesso, quando la data di nascita non è conosciuta, l’astrologo avanzato può dedurla dai grandi avvenimenti della vita, particolarmente se gli viene fornita la data di morte del padre e della madre. Anche il marito e la moglie sono così intimamente uniti che i grandi avvenimenti nella vita dell’uno sono evidenti nell’oroscopo dell’altro. Un caso di questo genere capitò sotto la nostra osservazione alcuni anni fa quando una certa Sig.ra F. fu avvertita del pericolo di rottura nelle relazioni fra lei e il Sig. F. Le fu detto che un viaggio progettato avrebbe dovuto essere posposto ed ogni funzione sociale sospesa. (Erano persone di società). La signora ammise di aver progettato un viaggio in Europa, ma rise all’idea di doverlo rimandare e chiese se il Sig. F. fosse in pericolo di morte. La risposta fu: « Peggio ». Ma siccome si trattava di questione delicata ed ella era straniera, non fu possibile dire di più tranne che in novembre si sarebbe verificato il disastro. Il 14 di quel mese suo marito fu condannato a cinque anni di penitenziario, imputato di atti criminali a carico di una bambina. Il viaggio fu necessariamente sospeso e ne seguì anche l’ostracismo sociale. Questo caso mostra specialmente la posizione delicata di un astrologo. Quantunque egli veda e sia desideroso di aiutare, le convenzioni gl’impediscono di dire apertamente ciò che vede. Il caso or ora menzionato ne è un esempio. Per quanto ansioso di evitare la sofferenza, era impossibile dare suggerimenti. Perciò noi patrociniamo lo studio dell’Astrologia per tutti. 

Nemmeno il migliore astrologo, che è un estraneo, può vedere nella vita di coloro che ci sono vicini e cari come possiamo farlo noi se abbiamo studiato l’astrologia, a causa della conoscenza interiore che già possediamo del loro carattere. Le convenzioni non c’imbarazzano come imbarazzerebbero un estraneo. Inoltre un oroscopo comprato non può mai svegliare in noi la simpatia per gli altri; questa viene dalla conoscenza personale dell’astrologia. Durante una visita a Colombus Ohio fu mostrato allo scrivente l’oroscopo di un certo ragazzo fatto da una sua zia. Si vedeva chiaramente che il ragazzo stava traversando una crisi che sarebbe durata circa sei anni. Durante quel tempo un cumulo di mali sarebbe affiorato e tutto dipendeva dal modo di cura usato in famiglia, ma, che peccato! l’attitudine dei parenti era diretta dalla ignoranza delle cause nascoste. Invece di tolleranza, amore e simpatia, il ragazzo non riceveva che sgridate e punizioni. Considerato come un cattivo soggetto, c’era forse da aspettarsi che fosse buono a quell’età? Un’ondata di viva simpatia invase lo scrivente che solo si rendeva conto di quello che il povero ragazzo doveva soffrire e quando l’oroscopo di una giovane sorella di lui rivelò che a circa quattordici anni ella pure sarebbe entrata in una simile crisi, si sentì la necessità di mandare un messaggio urgente ai parenti raccomandando loro di profondersi in amore verso quella fanciulla durante i pochi anni che avrebbero preceduto l’inizio della crisi, di renderle la casa tanto cara e confortevole che quando la crisi fosse giunta ella vi avesse trovato tanto amore e tanta allegrezza che ogni altra compagnia e ogni altro luogo le paressero tristi al confronto. Soltanto così sarà possibile di salvare quella fanciulla e lo scrivente ha costantemente pregato acciocché il suo consiglio venga ascoltato. 

Noi siamo circondati da quei misteri viventi che sono i fanciulli. Dal modo con cui risolveremo l’enigma dipenderà quel che raccoglieremo come risultato della nostra vigilanza. Non è cosa superiore alla comune intelligenza di tirare un oroscopo per rilevare le qualità del carattere. Il carattere è il destino, e se conosciamo il carattere di un fanciullo possiamo accumularci un gran tesoro in cielo rafforzando in lui le buone tendenze ed aiutandolo con l’esempio e col consiglio a sradicare il male. 

Secondo l’opinione dello scrittore uno dei più importanti usi dell’Astrologia è quello di determinare il carattere dei fanciulli e di educarli in modo da rinforzare i loro punti deboli e sradicare le cattive tendenze. Nella lettura del carattere circa il 99% dei buoni astrologhi danno una corretta interpretazione e nessun genitore può aiutare un fanciullo meglio che facendogli fare l’oroscopo, eccettuato il caso in cui il genitore impari a farlo da sé. Nel frattempo un amico che comprenda l’astrologia può essere utilizzato per fornire l’oroscopo del fanciullo. 

Pur essendo l’Astrologia una assolutamente vera scienza si deve sempre tener presente che l’astrologo non è che un essere umano e quindi soggetto a errare. Quantunque un astrologo coscienzioso che abbia l’abilità di combinare e fondere le influenze stellari dia generalmente un prognostico corretto, egli è pur sempre suscettibile d’incontrare la sua Waterloo quando meno se lo aspetta. Soltanto una volta lo scrittore ha affermato che una predizione non sarebbe fallita e proprio quella volta fallì. C’era una via di uscita che fu vista, ma gli aspetti erano così forti da sembrar impossibile che l’evento predetto mancasse di materializzarsi. Esso quasi sopraggiungesse, ma venne frustato al momento critico mostrando che esiste sempre una via di uscita. 

Il fatto che le predizioni talvolta falliscono è dovuto ad un elemento che l’astrologo non può prendere in considerazione — la libera volontà dell’uomo. Finché le persone galleggiano senza scopo nel tempo e nella corrente della vita, spinte qua e là dal vento delle circostanze, il compito della predizione è facile e l’astrologo attento e competente può predire accuratamente per la maggior parte delle persone giacché l’oroscopo mostra le loro tendenze e, escludendo lo sforzo personale, l’umanità segue queste tendenze irresistibil- mente. Ma più l'uomo è evoluto, più l’astrologo è soggetto a sbagliare perchè egli vede soltanto le tendenze. Il fattore volontà va oltre la sua capacità di calcolo. Nella natura delle cose deve esservi questo elemento d’incertezza. Se le condizioni fossero così rigide e stabili che nessun errore fosse possibile, ciò vorrebbe dire che un fato inesorabile governerebbe la vita umana, e sarebbe inutile di fare qualsiasi sforzo per cambiare le condizioni; ma il fatto stesso che le predizioni falliscono è un incoraggiamento perchè dimostra che esiste un certo libero arbitrio. 

C’è una fase di predizione in cui l'astrologia è forse infallibile e di grande utilità, ed è nel determinare le affinità delle persone, cosi che invece di fare del matrimonio una lotteria o un caso, può essere accertato in anticipo quanta felicità e quanto dolore risulterebbe da una data unione. Non vi sarebbe certo bisogno di divorzio nei casi in cui un astrologo competente avesse raccomandato l’unione. 

Nelle lezioni precedenti abbiamo veduto che la vita umana è governata da una grande legge di natura; la legge di conseguenza o di causa ed effetto, che ogni nostro atto è una causa la quale porterà il suo inevitabile effetto, così sicuramente come un sasso lanciato in aria ritorna alla terra. Sotto questa Grande Legge noi incontriamo di nuovo tanto gli amici che i nemici, e sembra impossibile di entrare nella più intima delle relazioni, il matrimonio, con una persona sconosciuta. Perciò appare chiaro che le influenze che spingono una persona a questo passo sono cause mature che non possono essere evitate. Lo scrittore ha notato che quando le persone chiedono in anticipo un responso astrologico per una proposta di matrimonio, e le predizioni sono favorevoli, esse invariabilmente affrettano la cerimonia, perchè è in linea coi loro desideri; ma quando l’astrologo è forzato a predire un disastro, invariabilmente concludono che « egli non ne sa abbastanza » e allora, o si sposano ugualmente, o consultano un altro che predice secondo il loro desiderio e allora seguono il suo consiglio. 

L’astrologia è un prezioso ausilio specialmente per quanto riguarda le previsioni riferentesi a malati. Questo è il solo uso che lo scrittore fa adesso di questa scienza. Abbiamo parlato della Legge di Conseguenza, la quale porta a ciascuno, a tempo debito, il risultato delle sue azioni passate, in questa o in altre vite. Le stelle sono l’Orologio del Destino per così dire; i dodici segni dello Zodiaco corrispondono al quadrante dell’orologio coi suoi dodici numeri; il Sole ed i pianeti coi loro lenti movimenti indicano l’anno in cui un dato avvenimento accadrà, e la Luna, col suo rapido movimento, ce ne dirà il mese. 

Una certa classe di persone è particolarmente sotto l’influenza della Luna; le chiamiamo perciò lunatiche. Nella loro vita i cambiamenti di Luna sono particolarmente sentiti e l’astrologo può predire non solo il giorno, ma perfino l’orario in cui le crisi si manifesteranno. Un caso del genere verrà illustrato togliendolo dalle esperienze dello scrittore. 

La moglie di un amico si ammalò di mente e fu affidata a due infermiere. Vennero dati consigli intorno a crisi previste in differenti periodi e le precauzioni prese impedirono gravi guai. Il marito della signora si faceva sempre un dovere di essere presente per aiutare le infermiere e veniva anche usata una camicia di forza. Una certa notte la crisi fu annunziata per le 2. A.M. Il signore era come sempre nella camera della paziente. Egli giaceva sul letto interamente vestito e la signora, che stava seduta sul letto parlando molto ragionevolmente, chiese che le fossero sciolti i polsi della camicia di forza. 

Poiché ella sembrava tanto ragionevole, il marito accondiscese e, più tardi, la signore sciolse da sé i lacci che le legavano le gambe. 

Alle 2 A.M. ella si alzo e girò per la stanza in cerca di qualcosa, sempre parlando con la massima calma, ma il Sig.... ebbe l’idea che ella cercasse un coltello e perciò si alzò anche lui per vigilarla, ma ecco che la paziente gli saltò addosso e gli morse una guancia mentre un coltello cadeva a terra. Ci vollero gli sforzi combinati del marito e delle infermiere per rimetterla nella camicia di forza. 

Alcuni giorni dopo il Sig.... scoprì che i suoi pantaloni erano stati tagliati in due punti da un rapido colpo di coltello. L’attacco avvenne all’ora esatta in cui era stato predetto. 

Quando qualcuno si ammala la crisi è visibile nell’oroscopo e si possono seguire gli sviluppi del caso in modo da poter profittare dei momenti propizi. Allora i medicamenti avranno molto maggior effetto, e se lo psichiatra è incapace di ottenere miglioramento sensibile a causa di condizioni planetarie avverse, egli può almeno serbare speranza e dire quando avverrà un cambiamento. 

Un caso simile occorse a Duluth quando lo scrittore fu richiesto di assistere una signora malata di avvelenamento del sangue. Ella era già stata spacciata dai medici. Nel fare l’oroscopo fu osservato che essa aveva avuto lo stesso male sette anni prima e che un’altra crisi si sarebbe verificata entro pochi giorni, quando la Luna nuova avrebbe aggravato la sua condizione. 

La signora soffriva spaventosamente. Era circondata da tutti ì suoi parenti e si accomiatava da loro certa di morire. Dato che la Luna era oscurata, il danno non fu grave e, circa venti minuti dopo, la malata riposava tranquilla senza sofferenze. In due giorni il veleno aveva abbandonata l’addome ed era sceso ai ginocchi; ma allora la Luna nuova arrestò il progresso e il terzo giorno il prurito e il dolore nella parte inferiore dell’arto ricominciarono. Lo combattemmo per tre giorni, ma mentre si riusciva a calmare il dolore durante la cura, esso riprendeva un’ora o due dopo. II gonfiore era stazionario. Evidentemente nessun sollievo sarebbe stato possibile finché la luna non avesse passato il plenilunio. Fu detto alla malata che non c’era nulla da fare per il momento, ma che in un determinato giorno il gonfiore cederebbe alle cure già avute e che il dolore cesserebbe. Nel giorno designato la signora si alzò la mattina e potè mettersi le scarpe con facilità. La malattia era vinta. 

A tale proposito un medico chirurgo di Portland Oregon, diceva che la sua esperienza lo aveva sempre indotto ad eseguire le sue operazioni possibilmente durante la luna crescente giacche egli aveva notato che c’è allora maggior vitalità e che le ferite guarivano meglio di quando l’operazione veniva eseguita con la Luna calante. 

Per l’occultista i dodici segni dello Zodiaco sono i veicoli visibili delle dodici Grandi Gerarchie Creative che aiutarono l’uomo ad evolversi fino al suo stato presente di auto-coscienza, il Sole essendo la veste esterna della più alta intelligenza spirituale manifestatasi nel nostro sistema fino ad oggi. I sette pianeti: Urano, Saturno, Giove, Marte, Terra, Venere, Mercurio sono i corpi dei sette grandi Angeli Stellari dei quali sentiamo parlare in tutte le religioni come dei sette Spiriti dinanzi al Trono, i sette Arcangeli dei Maomettani, i sette Rishis degli Indù, i sette Amshaspands dei Parsi, ecc. Essi agiscono in accordo con la Legge di Conseguenza e sono i Ministri del nostro Signore il Dio-Sole, ognuno dei quali ha cura di una parte speciale della volontà di Dio. 

Da questi noi siamo tutti venuti come spiriti, in sette «raggi», e uno di questi è il nostro Padre-Stella e rimane tale durante tutte le nostre vite. Questo fatto non esclude che si possa nascere, e si nasca, in tempi diversi, sotto l’influenza di tutte le altre stelle, così da poter raccogliere varie esperienze, e il nostro oroscopo mostrerà quale stella particolare è la nostra «guida» in questa vita, ma non conosceremo mai il nostro Padre-Stella fino all’ultima iniziazione. Da questo fatto deriva anche la bella dottrina delle « anime gemelle » da non essere confusa col rozzo e bestiale insegnamento che è divenuta una scusa per abbominevoli pratiche. Ma tutti coloro che furono emanati dallo stesso padre-stella sono fratelli, sorelle o anime gemelle durante tutte le loro vite sulla Terra, e nessuno può entrare in una scuola occulta se non in quella composta di nostri fratelli provenienti dallo stesso raggio o angelo-stella da cui siamo emanati. Questo è quello che Gesù Cristo intendeva quando diceva ai discepoli « Il Padre vostro è il Mio » per cui dobbiamo intendere che Gesù e i suoi discepoli erano anime- gemelle emanate dal medesimo raggio. Ai Farisei egli assegna un’origine differente chiamandoli figli del demonio, Saturno o Satana. Non dobbiamo tuttavia supporre che Saturno sia il male; esso ha la sua benefica missione da compiere come tutti gli altri ministri di Dio; è l’influenza soggiogatrice che porta dolore pei mettere un freno alla nostra arroganza; il tentatore che fa affiorare le nostre imperfezioni affinchè possiamo essere purificati dal male e divenire perfetti e virtuosi. Le sue virtù sono grandi e sublimi; castità e giustizia, una ret- titudine che non si piegherà mai; ma gli mancano la misericordia e l’amore che provengono dalla bella Venere. Da lei vengono anche la musica e l’arte che ci attirano verso la parte superiore della natura. Giove è la fiaccola che ci attira verso il cielo e c’ispira alti pensieri di devozione verso Dio e aspirazioni altruistiche. Marte è il datore di energia che ci spinge a lavorare nella vigna della vita. Senza la sua incalzante influenza, nell’uomo non ci sarebbe energia o vigore. Nei suoi cattivi aspetti esso reca passione, guerra e lotta, ma ciò è perchè noi usiamo malamente l’energia che esso ci impartisce, nello stesso modo che Venere ci darebbe pigrizia e Giove indolenza; ma quando permettiamo alle loro buone influenze di essere mal dirette dalla nostra natura inferiore. Saturno interviene e ci sottopone alle dure prove del dolore e della tribulazione per portarci di nuovo sul sentiero del progresso e della purezza. 

Mercurio, il messaggero degli dei, è la fonte della saggezza da cui la mente umana prende la sua intonazione. E’ il più piccolo dei pianeti, ma è il regno dell’angelo-stella che ha la missione più importante rispetto alla nostra razza umana. Dalla sua posizione e dalle sue configurazioni nell’oroscopo dipenderà se la vita di un Ego sarà di devozione verso l’IO superiore o se la natura inferiore avrà il sopravvento, giacché la mente è il legame fra l’IO e la natura inferiore. Se la sua natura è tale per cui esso preferisce abbandonarsi ai piaceri dei sensi anziché alle gioie dell’anima, la conseguenza sarà dolorosa. Nondimeno bisogna sempre ricordarci che nessun uomo è forzato a fare il male, e che più grande è la tentazione, maggiore sarà la ricompensa per colui che vincerà le tendenze mostrate nel suo oroscopo. Ricordiamoci sempre che per quanto le stelle inclinano, esse non possono obbligare e non obbligano mai. In ultima analisi, noi siamo gli arbitri del nostro destino, e ad onta di tutte le cattive influenze sta in noi il potere di dirigere per il meglio l’influenza della nostra stella con l’esercizio della volontà che appartiene alla nostra natura divina alla quale tutto il resto deve inchinarsi. 

Con molta sagacia Ella W. Wilcox così si esprime: 

```
Un bastimento naviga verso est e un altro verso ovest,   
Con gli stessi venti che soffiano;   
E’ la direzione delle vele e non il colpo di vento   
Che determina il loro cammino.   

Simili ai venti del mare sono le vie del fato,   
Mentre noi viaggiamo attraverso la vita;   
E’ l’agire dell’anima che determina la meta   
E non la calma o la lotta.   
```

### <h3 id="lecture-11">Conferenza n°11: La vista ed il discernimento spirituali</h3>

Quando si parla di vista spirituale, non se ne parla nè simbolicamente, nè come di una cosa vaga, di un sentimento estatico o simili, ma di una facoltà definita, tanto reale quanto lo è la vista fisica e tanto necessaria alla percezione dei mondi spirituali ed alla profonda conoscenza delle condizioni superfisiche, come la vista fisica è indispensabile ad una comprensiva e intima conoscenza delle cose materiali. 

La vista spirituale della quale parliamo non deve essere confusa con la chiaroveggenza che si pratica nei circoli spiritualistici. Questa ultima dipende da uno stato negativo della mente ove i mondi interni vengono riflessi nella coscienza dei presenti, come il paesaggio circostante si riflette in uno specchio. Un tale metodo dà la vista, ma la profonda conoscenza della cosa vista manca nel chiaroveggente come manca nello specchio. Costui si trova in condizione analoga a quella di un uomo legato su di un cavallo, senza redini o briglie e trasportato ovunque al cavallo piaccia di andare. Una simile facoltà è una male- dizione. Il chiaroveggente bene esercitato non conosce vincoli; egli può montare o scendere a suo piacimento; il suo cavallo ha tendini e briglie; egli è un padrone, l’altro è uno schiavo. 

Certi aspetti negativi della chiaroveggenza si sviluppano anche con gli stupefacenti, col fissare il cristallo ecc. In ciascuno di questi casi tale facoltà rappresenta un pericolo perchè non è controllata dallo spirito. Gli stupefacenti producono effetti paurosi sui diversi veicoli dell’uomo. Ma il metodo di sviluppo più pericoloso è costituito dagl’indiscriminati esercizi di respirazione. Molti sono coloro che oggi si trovano chiusi in manicomio o che l'etisia ha condotti alla tomba per aver fatto questi esercizi in classi dirette da persone non meno ignoranti di loro. Quando certi esercizi sono necessari, non si insegnano mai in classi perchè ciascun allievo è dotato di una sua particolare costituzione ed ha bisogno di esercizi individuali accompagnati da esercizi mentali pure differenti. Soltanto con istruzione individuale impartita da persona competente, la vista interiore può essere sviluppata senza alcun pericolo. Le considerazioni precedenti valgono unicamente per gli esercizi di respirazione intesi ad aiutare lo sviluppo occulto e non per quelli di cultura fisica, ottimi, se praticati con moderazione. 

Ed ecco sorgere la domanda: Ma come si può trovare il vero maestro e come distinguerlo dall’impostore? Questa è una domanda importantissima perchè se l’aspirante trova un simile maestro, egli è sicuro e protetto dalla grande maggioranza dei pericoli che assediano coloro i quali, per ragioni di ignoranza e di egoismo, vogliono farsi strada da sé e cercano la capacità spirituale senza ingegnarsi a sviluppare la fibra morale. 

E’ verità assiomatica che gli uomini si conoscono «dalle loro azioni», e poiché l’insegnamento esoterico richiede agli allievi il disinteresse, è chiaro che il maestro deve possedere questa qualità in un grado ancora più alto. Così dunque chiunque si proclama maestro ed offre di vendere la sua conoscenza ad un tanto per lezione, dimostra di trovarsi ad un livello molto inferiore a quello degli stessi allievi. Che egli abbia bisogno di denaro per vivere e tutte le altre scuse dirette a farsi pagare il suo insegnamento, non sono che cavilli. La legge Cosmica protegge chi lavora basandosi su di essa, e qualsiasi insegnamento offerto per denaro non è conoscenza superiore, perchè questa non si baratta in base a considerazioni materiali ma, in ciascun caso, va al suo destinatario come un diritto o risultato dei suoi meriti; perfino se il buon maestro volesse evitare d’istruire una certa persona, la Legge di conseguenza lo obbligherebbe a farlo se la persona lo meritasse. Comunque, un simile atteggiamento non è neppure immaginabile in quanto i Fratelli Maggiori dell’umanità gioiscono indicibilmente per chiunque comincia ad inoltrarsi nel sentiero della vita eterna. Al tempo stesso essi non possono rivelare il loro segreto ad alcuno che non si sia dimostrato, per la sua costanza ed il suo altruismo, un sicuro custode del l’immensa capacità che verrebbe a possedere tanto nel bene come nel male. Se permettiamo alle nostre passioni di abbandonarsi ad eccessi, se l’avarizia e la cupidigia sono il principale movente delle nostre azioni, noi ostacoliamo il progresso dei nostri simili invece di aiutarlo. Finché non avremo imparato a usare rettamente le facoltà che possediamo, saremo incapaci di compiere il ben più importante lavoro che si richiede a coloro i quali sono stati aiutati dai Fratelli Maggiori sia nello sviluppo della loro latente visione spirituale, che nell’acquisto della conoscenza interiore che valorizza questa facoltà come fattore di evoluzione. 

Perciò il «Sentiero della Preparazione» precede quello «della Iniziazione». La Perseveranza, la Devozione, l’Osservazione e la Discriminazione sono mezzi di conseguimento perchè, col loro aiuto, il corpo vitale diventa sensibile. Mediante la perseveranza e la devozione gli eteri chimico e vitale acquistano la capacità di prender cura delle funzioni vitali del corpo denso durante il sonno. Fra questi due eteri e i due eteri superiori, il luminoso e il riflettente, ha luogo una se- parazione. Quando questi due ultimi eteri si sono convenientemente spiritualizzati mediante l’osservazione e la discriminazione, una semplice formula data dal maestro permette al discepolo di distaccarli a volontà insieme coi suoi corpi superiori. Egli si trova così fornito di un veicolo di percezione sensoria e di memoria. Tutta la conoscenza che egli ha nel mondo materiale la ritrova nei regni spirituali ed egli richiama al cervello fisico memorie della sua esperienza durante il tempo in cui era separato dal corpo denso. Ciò è indispen- sabile per funzionare al di fuori del corpo denso in piena coscienza del mondo fisico e del mondo del desiderio, perchè il mondo del desiderio non è ancora organizzato e, se alla morte il corpo vitale non lasciasse la sua impronta sul corpo del desiderio, non potremmo aver coscienza del mondo del desiderio durante l’esistenza post-mortem. 

Gl’indiscriminati esercizi di respirazione non influiscono su questo distacco, ma tendono a sollevare tutto il corpo vitale fuori del corpo denso. Così, in alcuni casi, i legami fra i centri sensori eterici e le cellule del cervello vengono rotti o forzati provocando la pazzia. In altri casi la linea di distacco si produce fra l’etere vitale e l’etere chimico, e poiché l’etere vitale è il materiale che cementa nell’assimilazione ed il particolare tramite per la specializzazione dell’energia solare, la rottura produce l’etisia. Soltanto gli esercizi adatti conducono alla separazione perfetta. Quando la purità di vita ha rivolto verso l’alto l’energia sessuale non usata, prodottasi nell’etere vitale, tale forza provvede alla limitata circolazione necessaria durante il sonno. Così queste funzioni fisiche e lo sviluppo spirituale procedono di pari passo lungo linee convenienti ed armoniose. 

Qui è la ragione del voto di celibato fatto da coloro che si dedicano interamente alla vita superiore. Non occorre che un principiante si dia all’ascetismo: il celibato assoluto è per ora riservato a pochi. Attualmente l’unione dei sensi è il modo di procreazione. Non ve n’è un altro atto a provvedere corpi per gli Ego che si reincarnano, ed è dovere di chiunque possegga mente sana, sana morale e corpo sano procurare un veicolo e un ambiente a tanti spiriti arrivanti quanti gliene concedono i suoi mezzi e le occasioni. Dovremmo prepararci alla procreazione come a un sacramento; non per la soddisfazione dei sensi, ma in spirito di preghiera. L’energia sessuale per la generazione non occorre che raramente nella vita; quanto ne resta può legittimamente essere usato per auto- miglioramento. 

La Discriminazione è la facoltà mediante la quale possiamo distinguere ciò che non è importante nè essenziale, separando il reale dall’illusorio, il permanente dall’evane- scente. Nella vita ordinaria usiamo identificare il corpo con noi stessi. La discriminazione c’insegna che noi siamo spiriti, e che il nostro corpo non è che una dimora temporanea, uno strumento che deve essere usato. Il falegname adopera il martello e la sega; sono arnesi importanti ma egli stesso non si crede uno di essi. Non identifichiamoci dunque col nostro corpo, ma consideriamolo come un servo, valutabile solo in quanto esso ubbidisce ai nostri ordini. In tal modo ci accorgeremo che è possibile largii fare molte cose sinora ritenute impossibili. La discriminazione produce l’anima intellettuale e dà all’uomo un primo impulso verso la vita superiore. 

L’Osservazione è l’impiego dei sensi come mezzo per ottenere informazioni sui fenomeni che ci circondano. Osservazione ed azione generano l’anima cosciente. E’ della massima importanza osservare accuratamente le cose e le scene intorno a noi, altrimenti i quadri della nostra memoria cosciente non coincidono con gli automatici ricordi subcoscienti. Il ritmo e l’armonia del corpo denso vengono disturbati in proporzione alla trascuratezza della nostra osservazione durante il giorno. Durante il sonno le nostre attività ricostituiscono parzialmente tale armonia, ma le vibrazioni sono di giorno in giorno e di anno in anno una delle cause che gradualmente induriscono e distruggono il nostro organismo, sinché esso non può più essere usato dallo spirito e deve essere abbandonato onde tornire allo spirito una nuova opportunità di avanzamento in un corpo nuovo e migliore. Man mano che impariamo ad osservare accuratamente acquistiamo salute e longevità, ed avremo meno bisogno di riposo e di sonno. Ciò è della massima importanza nella presente trattazione e lo vedremo tra un momento. 

La Dedizione ad alti ideali è un freno agl’istinti animali che genera ed evolve l’anima emotiva. E’ essenziale che questa facoltà venga coltivata. In alcuni individui essa costituisce la linea di minor resistenza e tali individui diventeranno probabilmente dei sognatori mistici. Le energie del corpo del desiderio si manifestano allora sotto forma d’entusiasmo e di estasi religiosa. Altri individui in cui la facoltà di discriminazione ha uno sviluppo anormale che si orienta lungo fredde linee intellettuali di speculazione metafisica diventeranno occultisti intellettuali. In ambedue i casi vi è mancanza di equilibrio ed esiste un pericolo. Il sognatore mistico, essendo dominato dalle emozioni, può andar soggetto ad ogni specie di illusioni. L’occultista intellettuale non farà mai questo, ma può finire nella magìa nera se egli segue la via della conoscenza per la conoscenza in sè, e non per SERVIRE. L’unica strada sicura è quella che conduce allo sviluppo della testa e del cuore. 

L’Occultista si manifesta lungo linee intellettuali; egli cerca la verità mediante l’osservazione e la discriminazione; osserva e ragiona su ciò che vede. Così egli arriva alla conoscenza, ma, come dice Paolo: « la conoscenza gonfia, ma l’amore edifica » e prima che la sua conoscenza possa essere di alta utilità nello sviluppo spirituale, egli deve imparare a sentirla, altrimenti non potrà viverla. Pervenuto a ciò, egli sarà mistico ed occultista insieme. 

Il Mistico svolge particolarmente la facoltà di dedizione. Egli sente la verità senza bisogno di ragionare. Egli sa, ma non può dire la ragione della sua fede o spiegarla agli altri per poterli aiutare. Egli deve svolgere la parte intellettuale della sua natura onde riuscire della massima utilità nella elevazione del genere umano. Allora l’intelletto agisce come freno sulle emozioni e la devozione guida sicuramente l’intelletto. Seguendo esclusivamente una sola delle due linee, do- vremo più tardi seguire anche la seconda onde conseguire la completa armonia. E’ meglio dunque industriarsi a svolgere adesso la facoltà di cui manchiamo. Faremo così in perfetta sicurezza rapidi progressi verso la mèta finale. 

La chiarezza di una fotografia dipende da come il fotografo mette in fuoco la lente. Una volta in fuoco, la lente vi rimane. Se la lente avesse vita e volontà proprie, se potesse cambiar direzione e posizione, l’immagine risulterebbe confusa. La mente si trova a un dipresso nella stessa condizione: essa fluttua di qua e di là senza scopo come in preda a un ballo di S. Vito mentale, ed è estremamente sensibile al freno. Ma può e deve essere domata e la Perseveranza è il mezzo principale onde imbrigliarla. A seconda di come la mente è acquetata, lo spirito può riflettersi nel triplice corpo secondo il principio per cui il sole si riflette nel mare tranquillo, mentre i marosi deviano i suoi raggi. 

Il corpo vitale è come uno specchio o, meglio, come una pellicola cinematografica; esso ci mostra tanto il mondo esterno secondo la nostra facoltà di osservazione, quanto le idee dello spirito interiore secondo la chiarezza e l’allenamento mentali: La dedizione e la discriminazione, ossia l’emozione e l’intelletto, decidono il nostro atteggiamento verso questi quadri e la loro equilibrata azione conduce a un perfetto sviluppo. Ad un certo punto della loro evoluzione, esse producono inevitabilmente un processo di PURIFICAZIONE. Allora l’uomo si rende conto che per conseguire la mèta deve rinunziare a tutto ciò che arresta le ruote del progresso. Un bravo meccanico tiene ad avere i migliori arnesi ed a mantenerli in perfetto ordine perchè sa che forniscono buon lavoro. I nostri corpi sono gli arnesi dello spirito e, se mancano di perfezione, impediscono il suo manifestarsi. La Discriminazione c’insegna a scoprire gl’impedimenti, e la Dedizione alla vita superiore aiuta ad eliminare le abitudini e i tratti di carattere indesiderabili sostituendosi al semplice desiderio. 

Il cibo carneo, ottenuto a costo della vita e dei patimenti di una altra creatura, saturo dei desideri e delle passioni di questa, e per di più in stato di corruzione, non è cibo puro, e nessun serio aspirante alla vita superiore vorrebbe nutrirsi di simili rifiuti. Egli si studierà di soddisfare i bisogni del corpo con cibo puro. Sentirà l’importanza di mantenersi il cervello limpido acciocché la sua coscienza in risveglio possa essere completamente aperta alle influenze spirituali. Abbandonerà allora il tabacco e l’alcool che stimolano il cervello e lo lasciano menomato. Moderazione è termine equivoco riguardo all’uso dell’alcool che è sempre disastroso per chi si propone di conseguire la spiritualità. 

L’impazienza è pure contraria al miglioramento interiore; essa disperde molta energia che potrebbe altrimenti venire usata con profitto: avvelena il corpo, lo indebolisce e ostacola il progresso. 

E non meno ci pregiudica il criticare; l’aspirante se ne asterrà il più possibile. La discriminazione c’insegna in maniera impersonale ciò che è bene e ciò che è male, ma non suscita in noi alcun sentimento in proposito e questo è della massima importanza. Esaminare un fatto, un’idea o uno scopo, e decidere in merito al loro valore, è cosa necessaria e non dobbiamo scansarla; si scansino invece i pensieri crudeli perchè essi danno luogo a forme-pensiero simili a frecce le quali, passando fuori di noi ostacolano l’accesso dei buoni pensieri costantemente irradiati dai Fratelli Maggiori ed attratti da tutti i buoni. 

All’aspirante che percorre il sentiero della preparazione si offrono due particolari esercizi diretti ambedue allo sviluppo della vista spirituale e di quella interiore. Uno agisce più direttamente e inteteresserà in particolare l’occultista intellettuale, ma è di massimo valore per il mistico perchè sviluppa la facoltà che a lui specialmente manca, ossia la ragione. L’esercizio che produce « energia di pensiero » si chiama Concentrazione. L’altro conduce in maniera indiretta allo stesso risultato. Interessa più il mistico, ma è di prima necessità per l’occultista intellettuale perchè gli procura un bisogno di verità che oltrepassa la ragione. Questo esercizio è la Retrospezione che sviluppa la «capacità di dedizione». Ambedue sono indispensabili per conseguire uno sviluppo completo. 

La filosofia del conseguimento della visione spirituale interiore consiste nell’obbligare il corpo del desiderio a compiere nell’interno del corpo denso e mentre siamo bene svegli, positivi e coscienti, lo stesso lavoro che compie all’esterno durante il sonno e nello stato post-mortem. 

Nel corpo del desiderio di ciascuno di noi vi sono certe correnti. Forti ben determinate nei chiaroveggenti, esse formano sette grandi vortici, ma sono deboli, interrotte e senza vortici nell’uomo ordinario che non può «vedere». Lo sviluppo di queste correnti e di questi vortici conduce alla vista spirituale. Di giorno, mentre siamo tutti presi dalle cose materiali, dette correnti sono pigre, ma non appena l’uomo, durante il sonno, si libera del corpo denso ed incomincia il lavoro di ricupero descritto nella conferenza n. 4, le correnti si rianimano, i vortici ruotano e scintillano perchè il corpo del desiderio è nel suo elemento nativo, libero dal peso ostacolante del corpo materiale. 

Il tempo occorrente al corpo del desiderio per ricuperare il ritmo dei corpi vitale e denso, dipende da come noi abbiamo usato il nostro corpo denso durante la veglia. Se nel giorno precedente lo affaticammo, ne risulterà una proporzionata disarmonia, e il corpo del desiderio impiegherà la maggior parte della notte onde ristabilire ritmo e armonia. Così l’uomo sarà legato al suo corpo giorno e notte. Ma quando avrà conseguito abilità nell’azione e saprà controllare la sua energia nella veglia, quando cesserà di sprecare le sue forze in parole ed azioni inutili, quando saprà dominare il suo temperamento e troncare le disarmonie dovute a osservazione errata, non occorrerà più tutto il periodo del sonno per restaurare il corpo denso. Una parte della notte potrà essere usata per lavoro esterno. Se i centri sensori del corpo del desiderio sono sufficientemente evoluti, come accade a molti individui della classe intelligente, l’uomo può strappare il legame e sollevarsi nel mondo del desiderio. Ivi egli percepisce i quadri e scene sebbene generalmente non ne serbi ricordo fino a quando avviene il distacco fra le parti superiori e quelle inferiori del corpo vitale come fu detto sopra. 

Si capisce dunque la grande importanza della corretta osservazione, della dedizione ad alti ideali, del cibo puro ecc. Tutto tende ad armonizzare le vibrazioni interne colle esterne. In proporzione di quanto avremo conseguito in queste direzioni, il tempo del ricupero sarà abbreviato e noi saremo liberi di lavorare nel mondo del desiderio. 

#### <h4 id="the-evening-exercise">L’Esercizio della Sera</h4>

L’esercizio serale, o esame retrospettivo, fa compiere all’aspirante i maggiori progressi avvicinandogli la mèta. Il suo effetto è tale da giungere a fargli imparare non solo le lezioni di questa, ma anche le lezioni ordinariamente riservate alle vite future. 

Dopo essersi coricato, la sera, il corpo si abbandona e l’aspirante comincia a rievocare in ordine inverso gli eventi della giornata, passando da quelli della sera a quelli del primo pomeriggio e della mattina. Egli cerca di figurarsi ogni scena il più fedelmente possibile, prova a riprodurre davanti all’occhio della mente quanto accadde in ciascuna di esse allo scopo di giudicare le sue azioni, di accertarsi se le sue parole espressero quanto egli intendeva o se produssero una falsa impressione, se esagerò o attenuò nel riferire le esperienze agli altri. In ciascuna scena egli considera il proprio atteggiamento morale. Ai pasti, mangiò per vivere o visse per mangiare? per il piacere del palato? Giudichi da sè e si biasimi o si lodi a seconda del proprio merito. 

Alcuni trovano talvolta difficile restare svegli fino ad eser- zio compiuto. In tal caso possono sedersi fino a che siano capaci di seguire il metodo ordinario. 

Il valore di questo esame retrospettivo è grandissimo e più concludente di quanto si possa immaginare. In primo luogo ristabiliamo scientemente l’armonia in un tempo più breve di quello che occorre al corpo del desiderio durante il sonno, così che una maggior parte della notte resta disponibile per lavoro esterno. In secondo luogo ciascuno vive il proprio purgatorio e primo cielo ogni notte, ed immedesima nello spirito come Giusto Sentire l’essenza dell’esperienza quotidiana. In tal modo, dopo la morte, ci si risparmia il purgatorio ed anche parte del tempo da trascorrere nel primo cielo. Infine, avendo ogni giorno estratto l’essenza delle esperienze che producono il perfezionamento dell’anima amalgamandole con lo spirito, l’individuo manifesta un’attitudine mentale e si svolge secondo linee che sarebbero ordinariamente riservate a vite future. Eseguendo fedelmente questo esercizio, noi cancelliamo ogni giorno dalla nostra memoria subcosciente qualche avvenimento indesiderabile così che i nostri peccati sono annullati la nostra aura comincia a brillare con l’oro spirituale estratto mediante la revisione delle esperienze quotidiane, ed in tal modo attiriamo l’attenzione del Maestro. 

I puri vedranno Iddio, disse Cristo, ed il Maestro ci aprirà gli occhi non appena saremo idonei per entrare nell’ « Aula del Sapere », il mondo del desiderio, dove, per la prima volta, esperimenteremo la vita cosciente senza il corpo denso. 

#### <h4 id="the-morning-exercise">L’Esercizio del Mattino</h4>

La Concentrazione, il secondo esercizio, va eseguito non appena l’aspirante si sveglia al mattino. Egli non deve alzarsi ed aprir le persiane o eseguire qualsiasi altro atto non necessario. Se il corpo è in posizione comoda, egli dovrebbe subito abbandonarsi e incominciare a concentrarsi. Ciò è importantissimo in quanto lo spirito è tornato dal mondo del desiderio al momento stesso del risveglio, ed è questo il tempo più propizio a riprendere scientemente contatto con esso mondo. 

Se il corpo è in posizione scomoda, l’aspirante può sollevarsi e mettersi comodo prima di concentrarsi, ma tale indugio diminuisce già l’efficacia dell’esercizio. 

Nella Conferenza n. 4 vedemmo che, durante il sonno, le correnti del corpo del desiderio scorrono ed i loro vortici si muovono e ruotano ad enorme velocità. Ma non appena entrati nel corpo denso, correnti e vortici vengono quasi arrestati dalla materia densa e dalle correnti nervose del corpo vitale che porta i messaggi al e dal cervello. Scopo di questo esercizio è ricondurre il corpo denso al grado di inerzia e insensibilità che aveva nel sonno pur restando lo spirito in esso perfettamente sveglio, vigilante e cosciente. Si produce in tal modo una condizione nella quale i centri sensori del corpo del desiderio possono cominciare a ruotare mentre si trovano nel corpo denso. 

Concentrazione è parola che mette parecchi in imbarazzo e che ha significato per ben pochi: cerchiamo dunque di darne un’idea chiara. Il dizionario ci fornisce svariate definizioni tutte applicabili alla nostra idea. Una dice «attirare verso un centro», un’altra, tolta dalla chimica,«ridurre alla massima purezza ed energia eliminando i costituenti inutili». Applicata al nostro problema, una delle citate definizioni ci dice che se noi rivolgiamo i nostri pensieri verso un centro, un punto, aumentiamo la loro energia secondo lo stesso principio per cui la forza dei raggi solari aumenta quando, per mezzo di una lente d’ingrandimento, essi vengono raccolti in un punto. Eliminando dalla nostra mente per qualche tempo ogni altro soggetto, l’intera forza del pensiero può essere impiegata a conseguire l’oggetto od a risolvere il problema sul quale siamo concentrati; possiamo tal- mente assorbirci nel nostro soggetto da non udire un cannone sparato sulla nostra testa. Alcuni possono « perdersi » interamente in un libro da dimenticare tutto il resto, e chi aspira alla visione spirituale deve acquistare la facilità di rimanere tanto assorto nell’idea sulla quale si concentra, da poter isolare la propria coscienza dal mondo del senso e dare tutta la sua attenzione al mondo spirituale. Quando sarà pervenuto a questo, l’aspirante vedrà il lato spirituale di un oggetto o di un’idea illuminato da luce spirituale, ed otterrà così conoscenza della natura intima di cose che l’uomo mondano non sogna neppure. 

Pervenuto a questo punto di astrazione, i centri sensori del corpo del desiderio cominciano a ruotare lentamente entro al corpo denso ed a farsi posto. Col tempo questo fatto sarà sempre più definito ed occorrerà uno sforzo gradualmente minore per metterli in movimento. 

Il soggetto della concentrazione può essere qualunque alto e nobile ideale, ma preferibilmente di tal natura da togliere l’aspirante fuori dalle cose del senso oltre il tempo e lo spazio, e non v’è formula migliore dei primi cinque versi del Vangelo di San Giovanni. Il concentrarsi su quelli, frase per frase, ad ogni mattina, fornirà col tempo all’aspirante una meravigliosa capacità di scrutare a fondo il principio del nostro universo e il metodo della creazione, una capacità che oltrepassa la scienza di qualsiasi libro. 

Col tempo, quando l’aspirante ha imparato a considerare per cinque minuti senza interruzione l’idea sulla quale si concentra, egli può trovarsi ad abbandonarla d’un tratto dando luogo al vuoto perfetto. Non pensi a niente e soltanto aspetti per vedere se qualcosa entri nel vuoto. Verrà il momento quando gli aspetti e le scene del mondo del desiderio riempiranno lo spazio vuoto. Una volta presa tale abitudine, l’aspirante può chiedere che questa o quella cosa gli comparisca da- vanti. Anche questo accadrà, ed allora egli potrà investigare. 

Comunque, il punto capitale sta nel fatto che l’aspirante, seguendo le predette istruzioni, si purifica: la sua aura incomincia a brillare ed attirerà indubbiamente l’attenzione del maestro, che incaricherà qualcuno di aiutarlo nel passo seguente verso il progresso. Dovessero trascorrere mesi e anni senza risultato visibile, ispirante sia certo che nessun suo sforzo è stato vano; i Grandi Maestri vedono ed apprezzano i nostri tentativi. Essi desiderano di essere assistiti da noi come noi desideriamo di lavorare. Essi possono scorgere ragioni che rendono inopportuno il nostro lavoro per l’umanità in questa vita o in questo momento. Talvolta la condizione ostacolante potrà venir meno e noi saremo ammessi alla luce che ci permetterà di vedere per nostro conto. 

Un’antica leggenda dice che per scavare un tesoro occorrono la quiete e il silenzio della notte: pronunziare una sola parola prima che il tesoro sia tutto scavato lo farà inevitabilmente sparire. E' una parabola mistica che si riferisce alla ricerca della illuminazione spirituale. Se chiacchieriamo o confidiamo agli altri le esperienze della nostra ora di concentrazione, le perdiamo; esse non possono venir trasmesse oralmente e si dilegueranno sempre fino a che con la meditazione non avremo estratto da esse la completa conoscenza delle leggi cosmiche basilari. L’esperienza stessa non dovrà essere raccontata perchè vedremo che essa è soltanto un involucro in cui si nasconde il nocciolo prezioso. La legge è di valore universale come sarà manifesto un giorno, perchè spiegherà gli eventi della vita e c’insegnerà a profittare di alcune condizioni evitandone altre. La legge può essere liberamente proclamata secondo la discrezione dello scopritore per il beneficio dell’umanità. L’esperienza che rivelò la legge apparirà allora nella sua vera luce, come d’interesse passeggero e indegna di ulteriore attenzione. Perciò l’aspirante dovrebbe considerare tutto ciò che accade durante la concentrazione come sacro, e tenerlo unicamente per sè. 

E finalmente, state attenti a non considerare gli esercizi come un peso, e stimateli al loro giusto valore; essi sono i nostri più alti privilegi. Solo considerandoli tali, rendiamo loro piena giustizia e otteniamo da essi i più larghi benefici. 

Nella Fratellanza Rosicruciana i Fratelli Maggiori distinguono tre classi: 

Studenti, ossia coloro che studiano solamente la Filosofia. 

Persone di ogni denominazione entrano in istituzioni educative quali Harvard e Yale e vi studiano mitologia, psicologia e religioni comparate senza pregiudizi riguardo alle loro idee religiose. Gli studenti possono iscriversi alla Fratellanza Rosicruciana su basi identiche. Tutti sono ammessi ad eccezione degli ipnotisti o di coloro che esercitano la professione di medium, chiromante o astrologo. 

Probazionisti, i quali sono studenti che aspirano alla conoscenza diretta onde divenire atti al servizio. A questi il segretario generale dà una formula con la quale l’aspirante promette a se stesso di eseguire fedelmente i due esercizi rendendone giornalmente conto per iscritto ed inviando mensilmente questi resoconti alla direzione. Il periodo di prova di probazione dura almeno cinque anni e vuol provare la serietà e la perseveranza dell’aspirante offrendogli l’occasione di purificarsi prima d’iniziare i metodi più diretti di allenamento pro- pri alla condizione di discepolo. Anche il rapporto è di grande aiuto all’aspirante per l’esecuzione degli esercizi. E’ nella natura umana di voler figurare il più possibile e l’aspirante s’ingegnerà di far meglio sapendo che il suo lavoro deve essere ispezionato. 

Dopo essere stato almeno due anni studente rosacruciano ed essersi tanto convinto delle verità imparate da potersi radicalmente separare da qualsiasi altro ordine religioso od occulto — eccezione fatta per le Chiese Cristiane e per gli ordini fraterni — il discepolo può fare la Promessa che lo ammette al grado di prebazionista. 

Non intendiamo insinuare con quanto abbiamo detto che tutte le altre scuole di occultismo non valgano niente; tutt’altro. Molte strade conducono a Roma, ma ci giungeremo con minor fatica seguendone una invece di provarle tutte. Il tempo e l’energia di cui disponiamo sono limitati e maggiormente ridotti dai doveri familiari e sociali che non debbono essere negletti per motivi di autosviluppo. Se i dirigenti esigono l’abbandono di tutti gli altri ordini, è proprio per economizzare quel minimo di energia che possiamo legittimamente usare per noi, e per evitare lo spreco dei rari momenti liberi. 

Il mondo è un insieme di opportunità ma, per trarne vantaggio è necessario che ciascuno di noi possegga una qualche capacità. Lo sviluppo delle nostre forze spirituali ci permetterà di aiutare o di danneggiare i nostri fratelli più deboli ed è giustificabile soltanto quando si ha per oggetto di servire l’umanità. 

Il metodo Rosicruciano differisce dagli altri sistemi in un particolare. Esso mira fino dal principio ad emancipare l’alunno dall’altrui dipendenza, a far sì che egli conti su se stesso il più possibile in modo da poter affrontare da solo ogni circostanza e lottare con tutte le condizioni. Soltanto chi è così saldamente equilibrato può aiutare i deboli. 

Quando un certo numero di persone si riunisce in una classe e in un circolo per auto-svilupparsi su linee negative, si ottengono generalmente dei risultati in tempo assai breve secondo il principio che è più facile lasciarsi trascinare dalla corrente che affrontarla direttamente. Tuttavia il medium non è padrone delle sue azioni, ma schiavo di uno spirito che lo controlla. I Probazionisti evitino dunque tali riunioni. 

Perfino quando le classi si riuniscono con atteggiamento positivo, esse vengono sconsigliate dai Fratelli Maggiori perchè così le energie latenti di tutti i membri sono riunite, e le visione de mondi interni ottenute da qualsiasi degli intervenuti sono in parte dovute alle facoltà altrui. Il calore in mezzo al fuoco è intensificato da quello dei carboni circostanti e il chiaroveggente prodottosi in un cerchio, anche positivo, è una pianta di serra, troppo dipendente egli stesso per incaricarsi degli altri. 

Perciò ogni Probazionista della Fratellanza Rosacroce fa i suoi esercizi nella solitudine della sua stanza. Con questo sistema i risultati possono essere più lenti, ma quando incominciano ad apparire, essi si manifestano come energie da lui coltivate e usabili indipendentemente dagli altri. D’altra parte i metodi rosicruciani mentre sviluppano le facoltà intellettuali formano anche il carattere salvaguardando l’alunno dal cedere alla tentazione di prostituire per guadagno le sue energie divine. 

Quanto abbiamo detto non significa che il candidato debba dedicare tutto il suo tempo alle conquiste spirituali. Se non può far di più, cinque minuti la mattina e un quarto d’ora la sera basteranno. Sarebbe decisamente male di consacrare allo sviluppo delle facoltà spirituali qualsiasi tempo che possa essere usato in legittimi tentativi materiali. Dobbiamo compiere tutti i nostri doveri nel mondo materiale prima di servire nei mondi spirituali. Chi manca ai suoi doveri terrestri non può esser capace di fedeltà nel lavoro spirituale. 

Dopo aver inviato sessanta rapporti consecutivi, il candidato può» dietro richiesta e, se possibile, venire ammesso all’istruzione individuale. 

Discepoli, i quali hanno completato il periodo di probazione e sono accettati dai Fratelli Maggiori. Essi ricevono gratuitamente la loro istruzione. 

In questi ultimi anni, da quando incominciammo a seminare gli insegnamenti rosicruciani, essi si sono diffusi in tutto il mondo civile. Vengono avidamente studiati dal Capo di Buona Speranza al Circo Polare Artico e inoltre, hanno trovato eco nei cuori di ogni classe di persone. Sono conosciuti nelle capanne coperte di neve della Alaska e nei palazzi del Governo dove un vento tropicale spiega la bandiera col leone Britannico. I nostri adepti si possono trovare nella capitale dell’autocrazia turca come in quella della democrazia americana; tutti sono in attiva corrispondenza fra loro e in stretto contatto col nostro movimento: tutti lavorano per la proclamazione delle più profonde verità concernenti la Vita e l’Essere dalle quali essi ricevono aiuto. 

### <h3 id="lecture-12">Conferenza n°12: Il Parsifal - celebre melodramma mistico di Wagner</h3>

Guardandoci attorno nell’universo materiale, noi vediamo una miriade di forme e tutte hanno un certo colore; molte di esse, anzi tutte, emettono un suono definito; poiché vi è suono perfino nella natura cosiddetta inanimata. Lo stormir del vento fra gli alberi, il mormorio del ruscello, il fluttuar dell’oceano, sono tutti particolari contributi all’armonia della natura. 

Di questi tre attributi della natura, Forma, Colore e Suono, la Forma è la più stabile in quanto essa tende a rimanere allo statu quo per un tempo considerevole e cambia molto lentamente. II Colore, invece, varia rapidamente e ci sono alcuni colori che cambiano gradazione se esposti a differenti angoli di luce; ma il Suono è il più sfuggevole dei tre; viene e va come un fuoco fatuo che nessuno può afferrare o trattenere. 

Abbiamo anche tre Arti che cercano di esprimere il Buono, il Vero e il Bello in questi tre attributi dell’Anima del Mondo e cioè la Scultura, la Pittura, la Musica. 

Lo scultore che tratta la Forma cerca d’imprigionare la bellezza in una statua di marmo che resista per millenni alla devastazione del tempo; ma una statua di marmo è fredda e parla soltanto a pochi fra i più evoluti che sanno animare la statua della loro stessa vita. 

L’arte del pittore è basata particolarmente sul colore; egli non dà forma tangibile alle sue creazioni; la forma in un dipinto è un’illusione dal punto di vista materiale; nondimeno per la maggior parte delle persone essa è più reale della statua tangibile, perchè le forme del pittore vivono; c’è bellezza vivente nei dipinti di un grande artista, bellezza che molti possono apprezzare e godere. 

Ma nel caso di una pittura ci troviamo di fronte alla variabilità del colore; il tempo presto cancella la sua freschezza e certamente nessuna pittura può sopravvivere ad una statua. 

Nondimeno in quelle parti che trattano la Forma e il Colore la creazione ha luogo una volta per sempre; esse hanno ciò in comune ed in ciò differiscono radicalmente dall'Arte dei Suono, perchè la musica è così fuggevole che noi dobbiamo crearla di nuovo ogni volta che vogliamo goderla, ma in cambio, essa ha il potere di parlare a tutti gli esseri umani in una maniera che decisamente supera quella delle altre due arti. Essa accresce le nostre più grandi gioie e calma i nostri più profondi dolori, può acquetare la passione nel petto del selvaggio e suscitare il coraggio nell’uomo più codardo; è l’influenza più potente che l’uomo conosca per dominare l’umanità e nondimeno, considerata unicamente dal lato materiale, essa è superflua come Darwin e Spencer hanno dimostrato. 

Solo guardando oltre il visibile e realizzando che un uomo è un essere composto di spirito, anima e corpo, possiamo arrivare a comprendere perchè siamo così differentemente commossi dai prodotti delle nostre arti. 

Mentre l’uomo vive una vita esteriore nel Mondo della Forma, Forma egli stesso fra le altre Forme, vive anche una vita interiore che è per lui molto più importante; una vita nella quale i suoi sentimenti pensieri ed emozioni, creano davanti alla sua « visione interiore » quadri e scene che cambiano continuamente, e più ricca è questa vita interiore, minore è il bisogno nell’uomo di cercare compagnia al di fuori di sè stesso, perchè egli è a se stesso la migliore compagnia, indipendentemente da divertimenti esteriori ricercati così ardentemente da coloro la cui vita interiore è vuota, che conoscono una folla di altre persone, ma sono estranei a loro stessi e paurosi della propria compagnia. 

Se analizziamo questa vita interiore vedremo che essa è doppia: 

(1) la vita dell’Anima che riguarda i sentimenti e le emozioni e 

(2) l’attività dell’Ego che dirige tutte le azioni col pensiero. 

Appunto come il Mondo materiale è la base di rifornimento da cui sono stati tolti i materiali per il nostro corpo denso, ed è prevalentemente il mondo della forma, così vi è un mondo dell’anima chiamato dai Rosacruciani il Mondo del Desiderio, il quale è la base donde è stata tratta la tenue veste dell’Ego che noi chiamiamo e questo mondo è particolarmente il Mondo del colore. Ma quello più sottile ancora, il Mondo del Pensiero, è la dimora dello spirito umano, dell’Ego, ed anche il regno del Suono. Perciò delle tre arti, la musica ha il maggior potere sopra l’uomo, perchè mentre viviamo questa nostra vita terrena siamo esiliati dalla nostra patria celeste che purtroppo abbiamo spesso dimenticata per motivi e cure esclusivamente materiali. Ed ecco giunge la musica simile a fragranza carica di indicibili memorie. Come un’eco della patria lontana, essa ci ricorda la regione dimenticata dove tutto è gioia e pace, ed anche se, nella nostra gretta materialità, noi irridiamo a tale idea, l’Ego riconosce in ogni nota il santo messaggio della terra natale e ne gioisce. 

E’ necessario rendersi conto di questa natura della musica onde giustamente apprezzare un grande capolavoro quale il Parsifal di Riccardo Wagner, dove musica e personaggi sono collegati come in nessun’altra produzione musicale. 

Il dramma di Wagner è fondato sulla leggenda del Parsifal la cui origine è avvolta nel mistero che adombra l’infanzia della razza umana. E’ grande errore quello di pensare che un mito sia una finzione della fantasia umana senza alcun fondamento reale. Il mito c invece talvolta uno scrigno contenente i più preziosi gioielli di verità spirituale, perle di così rara e grande bellezza da non poter sostenere il contatto di un intelletto materiale. Onde proteggerle e permetter loro di agire sull’umanità, elevandola spiritualmente, i Grandi Maestri, invisibili, ma potenti, che guidano la nostra evoluzione, dettero queste verità all’uomo nascente celandole nel pittoresco simbolismo dei miti, affinchè questi possano lavorare sui suoi sentimenti fino al tempo in cui il suo nascente intelletto non sia evoluto e spiritualizzato al punto che egli possa sentire e conoscere. 

E’ lo stesso principio per cui noi diamo ai bambini insegnamenti morali pei mezzo di libri figurati e di racconti di fate, serbando l’insegnamento più diretto per gli anni futuri. 

Wagner fece più che copiare la leggenda. Man mano che vengono trasmesse, le leggende, al pari di ogni altra storia, si arricchiscono di frange e perdono la loro bellezza. La grandezza di Wagner si afferma maggiorménte anche per il fatto che egli non fu mai vincolato nella sua espressione da nessuna moda o credo. Egli ha sempre sostenuto la prerogativa dell’arte nel trattare le allegorie liberamente, senza impedimenti di sorta. 

Come egli dice in « Religione e Arte » : « Si potrebbe dire che (love la Religione diventa artificiale, tocca all’Arte di salvale lo spirito della Religione riconoscendo il valore figurativo dei simboli mitici, che la Religione vorrebbe farci credere nel senso letterale, e rivelando la loro profonda e nascosta verità mediante una presentazione ideale... Mentre il sacerdote vuole che tutto nelle allegorie religiose venga accettato come fatto positivo, l’artista non si cura affatto di ciò, dato che liberamente e apertamente produce il suo lavoro come se fosse invenzione sua propria. Ma la Religione è annegata in una vita artificiale e si trova costretta ad accrescere l’edificio dei suoi simboli dogmatici, e cosi nasconde la sola divina verità sotto un ammasso sempre crescente di incredibilità che essa dichiara materia di fede. Conscia di ciò, essa ha sempre cercato l’aiuto dell’arte, la quale dal canto suo è rimasta incapace di maggiore evoluzione finché ha dovuto presentare la supposta realtà all’adoratore sotto forma di feticci e di idoli, mentre essa potrebbe adempiere la sua vera missione solo quando, mediante una presentazione ideale della figura allegorica, permette di coglierne l’intimo significato: la verità ineffabilmente divina ». 

Passando a considerare il dramma di Parsifal, troviamo che la scena iniziale si svolge nelle terre del Castello di Monsalvato. Questo è il luogo di pace dove ogni vita è sacra; gli animali e gli uccelli sono domestici perchè, come tutti gli uomini veramente santi, i cavalieri sono inoffensivi; non uccidono nè per mangiare nè per diporto. Essi applicano la massima; « Vivi e lascia vivere » a tutte le creature viventi. 

E’ l’alba e, sotto un albero, noi vediamo Gurnemanz, il più vecchio dei cavalieri del Graal, con due giovani gentiluomini. Essi si sono appena svegliati dal loro riposo notturno e spiano in distanza Kundry che avanza galoppando su un focoso destriero. Vediamo in Kundry una creatura dalle due esistenze: in una essa è l’ancella del Graal, volenterosa e ansiosa di promuovere gl’interessi dei Cavalieri con ogni mezzo in suo potere e questa sembra la sua vera natura. Nell’altra esistenza Kundry è la schiava del mago Klingsor, obbligata da lui a tentare e a tormentare i Cavalieri che invece ella bramerebbe di servire. La porta tra le due esistenze è il « sonno » ed essa è costretta a servire colui che la trova e la sveglia. Quando Gurnemanz la incontra, essa è la volenterosa ancella del Graal, ma quando Klingser la evoca coi suoi incanti, egli acquista il diritto ai suoi servigi che ella lo voglia o no. 

Nel primo atto ella indossa una veste di pelli di serpente, simbolo della dottrina di rinascita perchè, come il serpe abbandona la sua pelle uno strato dopo l'altro, essudandola, così l’Ego nel suo pellegrinaggio evolutivo, emana da se stesso un corpo dopo l’altro, abbandonando ogni veicolo come il serpe abbandona la sua pelle quando esso veicolo è diventato duro, rigido e cristallizzato così da aver perduto la sua efficienza. Quest’idea è anche accoppiata con gl’insegnamenti della Legge di Conseguenza per cui ognuno di noi raccoglie tutto quello che seminò come appare manifesto nella risposta di Gurnemanz alla confessione di sfiducia in Kundry fatta dal giovane gentiluomo: 

```
Essa può benissimo essere sotto la maledizione 
di una vita trascorsa che noi non vediamo, 
e cercare di liberarsi dai legami del peccato 
con azioni delle quali noi profittiamo. 
E’ certamente bene che ella faccia così, 
aiutando se stessa e servendo noi.
```

Entrata in scena, Kundry trae dal seno una fiala che dice di aver portato dall’Arabia sperando che possa essere un balsamo per la ferita nel fianco di Anfortas, il re del Graal, che gli cagiona sofferenze indicibili e che non può guarire. Il re sofferente è portato allora sulla scena e adagiato su un letto. Egli sta per andare al suo bagno giornaliero nel lago vicino, dove due cigni nuotano cambiando le acque in una soluzione salutare che calma le sue terribili sofferenze. Anfortas ringrazia Kundry, ma esprime l’opinione che per lui non possa esservi sollievo fino all'arrivo del liberatore profetizzato dal Graal, « un puro folle che la pietà avrà illuminato ». Anfortas pensa tuttavia che la morte verrà prima della liberazione. 

Il re è portato via e quattro dei giovani gentiluomini circondano Gurnemanz pregandolo di raccontar loro la storia del Graal e della ferita di Anfortas. Tutti si stendono sotto all’albero e Gurnemanz incomincia: 

« Nella notte in cui il nostro Signore e Salvatore Gesù Cristo consumò l’ultima cena coi suoi discepoli. Egli bevve il vino da un certo calice più tardi usato da Giuseppe di Arimatea per raccogliere il vivo sangue che fluiva dalla ferita nel costato del Redentore. Egli serbò anche la lancia insanguinata con la quale la ferita fu inflitta, e portò seco queste reliquie attraverso pericoli e persecuzioni Finalmente esse furono prese in custodia dagli angeli i quali le tennero fino a che una notte, un mistico messaggero inviato da Dio apparve a Titurel, padre di Anfortas, e gli ordinò di costruire un castello destinato a ricevere e serbare queste reliquie. Così il Castello di Monsalvato venne eretto sopra un’alta montagna, le reliquie vi furono collocate sotto la custodia di Titurel e di una schiera di santi e casti Cavalieri che egli aveva raccolti intorno a sè. Esso divenne un centro da cui irradiavano potenti influenze spirituali dirette verso il mondo esteriore. 

Ma laggiù, nella vallata pagana, viveva un nero cavaliere che non era casto e che nondimeno desiderava di diventare un campione del Graal. A tale scopo egli si mutilò, si privò della capacità di soddisfare la sua passione, ma la sua passione rimase. Il re Titurel vide il suo cuore pieno di torbidi desideri e rifiutò la sua ammissione. Klingsor giurò allora che se non poteva servire il Graal, il Graal servirebbe lui. Costruì un castello con un magico giardino e lo popolò di giovinette di meravigliosa bellezza che, simili a fiori, emanavano un soave profumo. Esse tendevano insidie ai Cavalieri del Graal (che dovevano passare dal castello quando uscivano e tornavano a Monsalvato), li inducevano a tradire la loro fede e a violare il giuramento di castità. Essi divennero così prigionieri di Klingsor e ben pochi furono coloro che rimasero a difendere il Graal. 

Intanto Titurel aveva passato la custodia del Graal a suo figlio Anfortas e questi, vedendo il grave danno prodotto da Klingsor, decise di andare ad affrontarlo e di battersi con lui. A tale scopo prese con sè la sacra lancia. 

L’astuto Klingsor non si scontrò con Anfortas in persona, ma evocò Kundry e la trasformò da quella spaventosa creatura che essa appariva come ancella del Graal, in una donna di bellezza straordinaria. Sotto l’incanto di Klingsor ella incontra e tenta Antorías che cede gettandosi nelle sue braccia e abbandonando la sacra lancia. Ed ecco Klingsor apparisce, afferra la lancia, infligge una ferita ad Anfortas indifeso, e, se non fosse per gli sforzi eroici di Gurnemanz, condurrebbe Anfortas prigioniero nel suo castello incantato. La sacra lancia resta tuttavia nelle mani di Klingsor ed il re è impotente e sofferente perchè la ferita non si rimar- ginerà». 

I giovani Cavalieri balzano in piedi, accesi di sdegno facendo voto di sconfiggere Klingsor e riconquistare la lancia. Gurnemanz scuote tristemente la testa dicendo che il compito è superiore alle loro forze, ma ripete la profezia che la redenzione sarà compiuta da « un puro folle illuminato dalla pietà ». 

Adesso si odono delle grida: « Il cigno! oh il cigno! » e un cigno volteggia attraverso la scena e cade morto ai piedi di Gurnemanz e dei gentiluomini molto turbati a tal vista. Altri gentiluomini arrivano conducendo un robusto giovane con arco e frecce che, alla triste domanda di Gurnemanz: « Perchè uccidesti una creatura innocua? » risponde innocentemente: « Ho fatto male? » Gurnemanz allora gli dice delle sofferenze del re, della parte che il cigno aveva nel rendere il bagno salutare. Parsifal è profondamente commosso a questo racconto e spezza il suo arco. 

In tutte le religioni lo spirito vivificatore è stato simbolicamente rappresentato sotto forma di uccello. Al battesimo, quando il corpo di Gesù era nell’acqua, lo spirito di Cristo discese in Lui come una colomba. « Lo spirito si muove sull’acqua », un mezzo fluido, come i cigni si muovono sul lago, ai piedi di Yggdrasil, l’albero di vita della mitologia nordica, o sulle acque del lago nella leggenda del Graal. L’uccello è perciò la rappresentazione diretta dell’influenza spirituale superiore e i Cavalieri possono bene addolorarsi della sua perdita. La Verità ha molti lati. Ci sono per lo meno sette valide interpretazioni per ogni mito, una per ciascun Mondo, e considerata dai lato materiale letterario, la compassione prodotta in Parsifal e il suo atto di spezzare l’arco segnano un passo decisivo sulla via superiore. Nessuno può essere veramente compassionevole e aiutare l’evoluzione se uccide per mangiare, lo faccia in persona o per mezzo di altri. La vita inoffensiva è un assoluto essenziale attributo per una vita soccorrevole. 

Gurnemanz comincia allora a interrogarlo. Chi è e come venne a Monsalvato? Parsifal dimostra la più sorprendente ignoranza. A tutte le domande egli risponde: « Non lo so ». Finalmente Kundry prende la parola e dice: « lo posso dirvi chi è. Suo padre era il nobile Gamuret, un principe tra gli uomini, che morì combattendo in Arabia mentre questo fanciullo era ancora nel senso della madre, la signora Herzleide. Esalando l’ultimo respiro, il padre lo chiamò Parsifal, il puro folle. Per tema che egli crescesse e imparasse le arti della guerra che glielo avrebbero tolto, sua madre lo allevò in una densa foresta in completa ignoranza di armi e di guerra». 

Qui Parsifal aggiunge: «Sì, e un giorno io vidi degli uomini su bellissimi animali; desiderai di essere come loro, così li seguii per molti giorni finché venni qui ed ebbi da combattere molti mostri simili a uomini ». 

Questo racconto ci fornisce un eccellente quadro dell’anima che cerca le realtà della vita. Gamuret e Parsifal sono differenti fasi della vita dell’anima. Gamuret è l’uomo del mondo, ma, col tempo, egli si sposa con Herzleide (la dolente). Egli incontra il dolore e muore al mondo come fa ognuno di noi che sia entrato nella vita superiore. Finché la barca della vita scivola su mari tranquilli e la nostra esistenza sembra una grandiosa dolce sinfonia, non c’è motivo di guardare in alto; ogni fibra del nostro corpo grida: « Questo bene mi basta», ma quando i marosi dell’avversità mugghiano intorno a noi ed ogni onda sopravveniente minaccia d’ingolfarci, allora abbiamo sposato l’afflizione del cuore, siamo divenuti uomini di dolore, siamo pronti a nascere come Parsifal, il puro folle, ossia l’anima che ha dimenticato la sapienza del mondo e cerca la vita superiore. Finché un uomo tenta di accumulare denaro e di darsi alla cosiddetta bella vita, egli è apprezzato dagli uomini, ma quando si volge alle cose dello spirito, è considerato un folle agli occhi del mondo. Egli dimentica tutto della sua vita passata e lascia dietro di sé i suoi dolori, come Parsifal lasciò Herzleide la quale, come ci vien detto, morì quando Parsifal non ritornò a lei. Così il dolore muore quando ha fatto nascere l’anima aspirante che fugge il mondo, che nel mondo può essere per adempiere il suo dovere, ma che al mondo non appartiene. 

Gurnemanz si è ora convinto che Parsifal deve essere il liberatore di Anfortas e lo conduce al castello del Graal. E alla domanda di Parsifal « Ghi è il Graal? » egli rispose: 

```
Questo non lo diciamo; ma se tu sei stato comandato da Lui,   
La verità non ti resterà nascosta.   
Credo di aver giustamente conosciuto il tuo volto;   
Nessun sentiero conduce alla sua patria   
E chi Io cerca si allontana maggiormente da Lui.   
Se egli stesso non è sua guida.   
```

Qui troviamo Wagner che ci riconduce ai tempi precristiani giacché prima dell’avvento di Cristo, l’iniziazione non era libera per chiunque la cercasse nella dovuta maniera, ma era riserbata ad alcuni prescelti cui si concedevano speciali privilegi in cambio d’essersi dedicati al servizio del tempio, come i Bramini e i Leviti. La venuta del Cristo portò alcuni cambiamenti nella costituzione dell’uomo così che tutti possono ora entrare nel sentiero dell'iniziazione. Ciò non poteva non accadere coi matrimoni internazionali che soppressero le caste. 

Al castello del Graal Anfortas viene sollecitato da ogni parte a celebrare il sacro rito del Graal scoprendo il Sacro Calice la cui vista può rinnovare l’ardore dei cavalieri e spronarli a compiere atti di servizio spirituale; ma egli indietreggia per paura del dolore che quella vista gli farebbe provare. La ferita al fianco ricomincia sempre a sanguinare alla vista del Graal, come la ferita del rimorso ci fa tutti soffrire quando abbiamo peccato contro il nostro ideale. Finalmente egli cede alle suppliche di suo padre e dei cavalieri e celebra il sacro rito soffrendo la più terribile agonia. Parsifal, che se ne sta in un angolo, prova per simpatia lo stesso dolore senza comprenderne il perchè, e quando Gurnemanz, dopo la cerimonia, ansiosamente gli chiede che cosa abbia visto, egli rimane muto ed è cacciato dal vecchio cavaliere incollerito perchè deluso. 

I sentimenti e le emozioni non frenati dalla conoscenza sono feconda sorgente di tentazioni. La stessa inoffensività dell’anima aspirante la rendono spesso facile preda del peccato, è necessario per lo sviluppo dell’anima che queste tentazioni vengano onde rivelarci i nostri punti deboli. Se cadiamo, soffriamo come fece Anfortas; ma il dolore fa evolvere la coscienza e ci dà l’orrore del peccato, ci rende forti contro la tentazione. Ogni fanciullo è innocente perchè non è stato tentato, ma solo dopo che siamo stati tentati e rimasti puri, o quando siamo caduti, ma ci siamo pentiti e corretti, siamo virtuosi. Parsifal doveva dunque esser tentato. 

Nel secondo atto Klingsor evoca Kundry. Egli ha visto Parsifal incamminato verso il suo castello e lo teme più di quanti lo precedettero perchè egli è folle. La saggezza mondana è facilmente ingannata dalle insidie delle fanciulle-fiori, ma l’innocenza di Parsifal lo protegge, e quando le fanciulle si fanno intorno a lui, egli chiede innocentemente « siete forse dei fiori che emanate un cosi dolce profumo? Contro di lui bisogna ricorrere alla sottile astuzia di Kundry, e ad onta delle suppliche, proteste e ribellioni essa è forzata a tentare Parsifal. Gli appare perciò come donna di superba bellezza e lo chiama per nome. Quel nome ridesta nel petto del giovane memorie della fanciullezza e della madre. Kundry lo chiama al suo fianco e con sottile lavoro agisce sui suoi sentimenti evocando alla sua memoria visioni dell’amore materno, del dolore che la madre provò alla sua partenza e che doveva condurla alla morte. Poi gli parla dell’altro amore che potrebbe conpensarlo, dell’amore dell’uomo per la donna: finalmente gl’imprimé sulle labbra un lungo, fervido e appassionato bacio. 

Nel profondo, terribile silenzio che segue pare che il destino del mondo intero resti sospeso in quel bacio, e mentre Kundry tiene Parsifal tra le sue braccia, il volto di lui cambia espressione e si contrae dal dolore. Improvvisamente egli balza in piedi come se quel bacio avesse inflitto al suo essere una nuova pena, le linee del pallido volto si scompongono, le mani si serrano strettamente sul cuore palpitante come per soffocare una terribile angoscia — davanti alla sua visione sorge il Calice del Graal e poi Anfortas dilaniato dallo stesso crudele tormento. Finalmente egli grida: “Anfortas, o Anfortas! Adesso so — la ferita della lancia nel tuo fianco — essa brucia il cuore, arroventa la mia stessa anima. O dolore, o miseria! Angoscia senza nome! la ferita sanguina qui nel mio proprio fianco! “ 

E ancora col medesimo violento sforzo: « Ma no, questa non è la ferita della lancia nel mio fianco; questo è fuoco e fiamma dentro al mio cuore che trasporta i miei sensi in delirio, la terribile follia dell’amore tormentoso.... Ora so come tutto il mondo è agitato, spinto, scosso e sovente perduto nella vergogna dalle terribili passioni del cuore... » 

Kundry lo tenta di nuovo: « Se quest’unico bacio ti ha portato tanta conoscenza, quanta più ne avrai se cedi al mio amore, anche soltanto per un’ora? » 

Ma adesso non c’è più esitazione. Parsifal si è svegliato; egli conosce il male e il bene e risponde: « L’eternità sarebbe perduta per ambedue se io ti cedesse anche per breve ora; ma io salverò anche te e ti libererò dalla maledizione della passione perchè l’amore che brucia dentro di te è unicamente sensuale e fra esso ed il vero amore dei cuori puri esiste un abisso pari a quello che divide il cielo dall’inferno. » 

Quando Kundry deve finalmente riconoscersi battuta, ha una tremenda esplosione di collera. Ella chiama Klingsor in suo aiuto ed egli appare con la sacra lancia che scaglia contro Parsifal ma questi è puro e innocente e nulla può fargli male. La lancia gli volteggia inoffensiva sulla testa: egli l’afferra, fa con essa il segno della croce e il castello di Klingsor e il magico giardino sprofondano in rovina. 

L’atto terzo si apre a un venerdì santo molti anni dopo. Un guerriero coperto di nera armatura entra nelle terre di Monsalvato, dove Gurnemanz vive in una capanna, si toglie l’elmetto, appoggia la lanterna nelle terre di Monsalvato, dove Gurnemanz vive in una capanna, si toglie l’elmetto, appoggia la lancia contro una roccia vicina e s’inginocchia in preghiera. Gurnemanz entra con Kundry da lui trovata ad- dormentata in una selva, riconosce Parsifal con la sacra lancia e in giubilo gli dà il benvenuto chiedendogli donde venga. 

E’ la stessa domanda rivolta a Parsifal durante la prima visita e a cui egli rispose: « Non lo so ». Ma questa volta la cosa è diversa e Parsifal risponde: « Attraverso ricerca e sofferenza qui giunsi ». La prima circostanza dipinge una delle fugaci visioni che l’anima può ottenere circa le realtà della vita superiore, ma la seconda mostra il conseguimento consciente di un livello superiore di attività spirituale dell’uomo sviluppatosi nel dolore e nella sofferenza. Parsifal prosegue a narrare come egli sia stato spesso assalito da nemici e come avrebbe potuto salvarsi usando la lancia, ma se ne è astenuto perchè essa è uno strumento per sanare e non per ferire. La lancia è la forza spirituale che viene ai puri di cuore e di vita, ma deve essere usata soltanto per scopi disinteressati; l’impurità e la passione cagionano la sua perdita come nel caso di Anfortas. Benché l’uomo che possiede tale forza possa all’occasione usarla per nutrire 5000 persone affamate, egli non può cambiare una sola pietra in pane per saziare la sua fame, e benché egli possa usarla per arrestare il sangue che scorre dall’orecchio staccato di una guardia, non può fare altrettanto per arrestare il sangue vitale che sgorga dal suo fianco. Fu sempre detto di costui: « Egli salva gli altri; se stesso non può (o non vuol) salvare. » 

Parsifal e Gurnemanz entrano nel castello del Graal dove Anfortas è sollecitato a celebrare il sacro rito, ma egli si rifiuta per evitare il dolore prodotto in lui dalla vista del Sacro Calice e scoprendosi il petto implora i suoi discepoli di ucciderlo. In quel momento Parsifal si avanza verso di lui e tocca la ferita con la lancia facendola rimarginare. Tuttavia egli detronizza Anfortas e assume la custodia del Sacro Calice e della Sacra Lancia. Soltanto coloro che hanno il più perfetto disinteresse accoppiato con la migliore discriminazione, sono idonei ad ottenere il potere spirituale simbolizzato dalla lancia. Anfortas l’avrebbe adoperato per assalire e ferire un nemico. Parsifal non lo adoprerebbe nemmeno per difesa personale. Perciò egli può operare guarigioni mentre Anfortas cade nella fossa da lui scavata per Klingsor. 

Nell’ultimo atto Kundry, che rappresenta la natura inferiore, dice una sola parola: « Servizio ». Ella aiuta Parsifal, lo spirito, ad elevarsi per mezzo del suo perfetto servizio. Nel primo atto essa si era addormentata mentre Parsifal visitava il Graal. In quella fase lo spirito non può elevarsi verso il cielo a meno che il corpo dorma o muoia. Ma nell’ultimo atto Kundry, il corpo, va anch’essa al castello del Graal perchè si è dedicata al suo Io superiore e quando lo spirito, rappresentato da Parsifal, ha vinto, egli ha raggiunto lo stadio di liberazione di cui si parla nella Apocalisse. « Di colui che si dominerà io farò una colonna nella casa del mio Dio donde egli non uscirà giammai. » Questi lavorerà per l’umanità dai Mondi interiori; egli non ha più bisogno di un corpo; e al di là della legge di Rinascita. Perciò Kundry muore. 

Oliver Wendell Holmes nel suo bel poema « Il nautilus imprigionato » ha espresso in versi quest’idea di costante progresso in veicoli gradualmente perfezionati, e di finale liberazione. Il nautilus costruisce la sua conchiglia a spirale in sezioni separate, e lascia costantemente le più piccole, da lui sorpassate per grandezza, onde abitare nell’ultima costruita: 

```
Uno dopo l’altro gli anni contemplarono il lavoro silenzioso   
Che sviluppò la sua lucente spira;   
Nondimeno, mentre la spirale cresceva,   
Esso abbandonò per una nuova la dimora dell’anno precedente.   
S’involò con passo leggero attraverso la sua lucente arcata,   
Fabbricò la sua inutile porta,   
Si distese nella nuova dimora e non conobbe più quella vecchia   

Grazie per il messaggio celeste da te portato,   
Figlio del mare vagante,   
Gettato in abbandono dal suo grembo!   
Dalle tue morte labbra è sorta una delle più chiare note,   
Che Tritone abbia mai tratto dal suo corno inghirlandato!   
Mentre essa risuona nel mio orecchio   
Attraverso le profonde cavità del pensiero, sento una voce che canta:

Costruisciti una dimora più maestosa, o anima mia!   
Mentre le rapide stagioni s’involano            
Lascia il tuo ieri dalle volte anguste!   
Fa’ che ogni nuova dimora, più nobile di quella trascorsa,   
Ti divida dal cielo con una cupola più vasta Finché tu sia libera alla fine.   
E abbia lasciato la tua conchiglia, divenuta angusta, lungo   
l’inquieto mare della vita!   
```

### <h3 id="lecture-13">Conferenza n°13: Gli Angeli quali agenti dell’evoluzione</h3>

Quando si parla di evoluzione, l’idea suscitata nella mente occidentale è principalmente un’idea materialistica. Noi ci siamo abituati a considerare la materia dal punto di vista puramente scientifico; il nostro sistema solare ha avuto origine da ciò che fu già una nebulosa infuocata, nella quale si generarono spontaneamente delle correnti che la misero in movimento. La nebulosa prese forma sferica e, nel contrarsi, proiettò lontano da sè degli anelli. Questi anelli si spezzarono e formarono i pianeti che si raffreddarono e si solidificarono. Almeno dei pianeti, la nostra Terra, generò spontaneamente dei semplici or- ganismi che, più tardi, mediante il processo di evoluzione, divennero sempre più complessi, ascendendo dai Radiati (stelle e ricci di mare), ai Molluschi (ostriche, pettini): da questi agli Articolati (granchi, gamberi), fino alle specie dei Vertebrati. Dopo esser passato attraverso le quattro classi di Vertebrati — Pesci, Rettili, Uccelli e Mammiferi — questo spontaneo impulso evolutivo raggiunse il suo più alto stato presente nell’uomo, che è considerato il fiore dell’evoluzione : la più alta intelligenza nel Cosmo. 

Lo scienziato materialista schernirà qualsiasi ipotesi di un Dio o di ogni altro agente esterno, come perfettamente inutile per spiegare l’universo. A sostegno della sua posizione, egli può prendere una catinella cì’acqua e versare dell’olio sulla sua superficie. L’acqua rappresenta lo spazio e l’olio la nebulosa. Egli comincerà ad agitare l’olio, il quale si raccoglierà in un globo e, curvandosi all’equatore, getterà lontano un anello. Questo formerà una sfera più piccola e girerà intorno alla massa centrale come un pianeta intorno al suo sole. Allora lo scienziato trionfalmente si rivolgerà a noi chiedendoci con un sorriso di compassione: E così, vedete come la cosa è semplice, e quanto superfluo sia il vostro Dio? 

E’ davvero sorprendente il constatare come talvolta, anche le più brillanti intelligenze possano essere offuscate quando subiscono l’influenza di nozioni preconcette, e sembra incredibile che la persona capace di ideare questa splendida dimostrazione, non sia al tempo stesso capace di riconoscere che essa stessa rappresenta in questo esperimento l’autore del nostro sistema che noi chiamiamo Dio. Infatti l’esperimento non sarebbe mai stato ideato, l’olio non sarebbe mai stato mescolato e reso atto a rassomigliare il sole e i pianeti, senza il concorso del pensiero che ha diretto l’esecuzione dell’esperimento. Così invece di provare che Dio è una superfluità la dimostrazione della teoria nebulare prova al massimo grado l’assoluta necessità di una Causa Prima, si chiami essa Dio o con altro nome. Hrbert Spencer, il maestro pensatore del diciannovesimo secolo, comprendeva tutto questo e rigettava perciò la teoria nebulare. Egli non riuscì però a darci la genesi di un sistema solare libera da quella per lui discutibile affermazione e così la scienza, per quanto mal disposta a riconoscerlo, sostiene ancora una teoria circa l’origine del Mondo che richiede l’azione intelligente di uno o di più esseri estranei all’Universo: un Creatore o dei Creatori. 

La teoria scientifica ben compresa, è in piena armonia con la Bibbia, la quale ci parla di un numero di Esseri diversi che sono stati attivi nell’evoluzione della Terra e delle creature sopra di essa. Noi sentiamo parlare di Angeli, Arcangeli, Cherubini, Serafini, Troni, Potestà, Principati, Potenze delle Tenebre, Potenze dell’Aria, ecc., e alla mente indagatrice ricorre spontanea la domanda: Chi sono essi? Quale parte hanno avuto nel passato? e qual’è il loro lavoro attuale? Giacché la mente indagatrice non può credere che gli Angeli siano esseri umani trasformati dalla morte in entità spirituali, il cui unico piacere e la sola cura sia quella di suonare la tromba o l’arpa mentre nella vita terrena non distinguevano una nota da un’altra. Una tale supposizione fa violenza alla ragione, ed è in disaccordo con tutti i metodi della natura la quale ci fa lavorare per svolgere le nostre facoltà. 

L’insegnamento occulto, in armonia con la Bibbia e con le teorie scientifiche moderne quali sono spiegate nel capitolo «Analisi occulta della Genesi» nella «Cosmogonia Rosacroce», è che quella che adesso è la Terra non è sempre stata così densa e solida come lo è attualmente, ma è passata attraverso a tre periodi di sviluppo anteriori a quello attuale, e dopo che il presente « periodo Terrestre sarà passato, ci saranno altri tre periodi prima che la nostra evoluzione sia completa. » 

Durante i tre periodi che precedettero il nostro stato attuale, tanto quello che è ora la Terra, come l’uomo su di essa, si consolidarono ambedue passando gradualmente da uno stato eterico membranoso a una densità molto superiore a quella presente. 

Mentre l’«Involuzione», il processo di consolidazione, procedeva, lo spirito, che è attualmente l’Ego nell’uomo, si costruiva un corpo o veicolo per ogni grado di densità. Esso era incosciente, ma era aiutato da differenti gerarchie spirituali: i Troni, i Cherubuni, i Serafini. 

Quando la massima densità fu raggiunta, lo spirito acquistò coscienza come Ego separato nel mondo materiale. Questo fu il momento decisivo in cui, cosciente, egli non potè essere trascinato più in basso; mentre la coscienza spirituale sorge in lui gradualmente, egli spiritualizza i suoi corpi estraendo da ognuno di essi l’anima, la quale è la potenzialità del corpo da cui è stata estratta. 

In tal modo egli si eleverà gradualmente al disopra delle dense regioni materiali, e con sè eleverà la Terra durante il rimanente periodo terrestre e i tre periodi successivi. 

Al principio dell’evoluzione il triplice « Spirito-Vergine » era nudo ed inesperto. La sua Involuzione implicava la costruzione dei veicoli, che viene compiuta inconsciamente con l’aiuto di potenze superiori. 

Quando i suoi corpi sono stati costruiti ed egli diviene cosciente, l’Evoluzione comincia. Questa ha per scopo lo sviluppo-animico e deve esser compiuta mediante gli sforzi individuali dello spirito nell’uomo, dell’Ego. Alla fine dell’evoluzione esso possederà la potenza animica come risultato del suo pellegrinaggio attraverso la materia. Esso sarà pura Intelligenza Creativa. 

Fra i Rosacroce questi sette periodi di sviluppo hanno avuto i nomi dei pianeti che indicano i giorni della settimana, perchè essi sono i sette giorni della Creazione, usando il termine nel senso più vasto. Ma queste sono metamorfosi della Terra e non hanno assolutamente niente a che lare coi pianeti del cielo: tuttavia le condizioni dà essi rappresentate sono press’a poco quelle che troviamo nei pianeti omonimi. Questi nomi sono i seguenti: 

(1) Periodo di Saturno, 
(2) Periodo del Sole, 
(3) Periodo della Luna, 
(4) Periodo della Terra, (di cui per ragioni spiegate nella Cosmogonia Rosacroce, la prima metà è chiamata « Marte » e la seconda « Mercurio »), 
(5) Periodo di Giove, 
(6) Periodo di Venere e 
(7) Periodo di Vulcano. 

La nostra evoluzione cominciò sopra la Terra, mentre essa era nel periodo di Saturno, scura, ardente e di una sostanza gassosa tolta dai materiali della Regione del Pensiero Concreto. Ivi lo « Spirito Divino » (che è l’aspetto più elevato del trino « Spirito Vergine », fatto a somiglianza di Dio) fu svegliato dai « Signori della Fiamma » (chiamati Troni nell’esoterismo Cristiano), i quali pure irradiarono da loro stessi una «forma-pensiero» germinale come parte materiale corrispondente allo Spirito Divino. Questa forma-pensiero si è poi sviluppata e consolidata nel corpo del desiderio dell’uomo, e così lo spirito superiore e il corpo inferiore dell’uomo sono il risultato del periodo di Saturno. 

Nel periodo del Sole la Terra raggiunse la densità del Mondo del Desiderio e diventò una brillante nebulosa. Là i Cherubini svegliarono il secondo aspetto del triplice Spirito-Vergine: lo «Spirito Vitale» e il suo contrapposto, il corpo vitale, che ebbe principio come forma- pensiero ed interpenetrò il veicolo germinale denso che si era consolidato ed aveva raggiunto la stessa densità della Terra; era allora costruito di « sostanza del desiderio ». 

Così l’uomo ebbe un duplice spirito e un duplice corpo quando la condizione che noi chiamiamo « periodo del Sole » fu terminata. 

Nel « periodo Lunare » la densità della Terra crebbe così da raggiungere la condizione eterica della sostanza conosciuta come la Regione Eterica. Aveva un nucleo interno infocato, poi un rivestimento di umidità, e al di fuori un’atmosfera di nebbia di fuoco o bollente, vaporoso gas. Quando l’acqua veniva riscaldata dall’interno infuocato, essa ascendeva al di fuori, e quando si raffreddava per causa dello spazio esterno, il vapore discendeva di nuovo verso il centro infocato. 

Con questa sostanza umida venne costruito il corpo più denso di questi «Uomini dell’acqua». La forma-pensiero per il corpo denso si era consolidata in un gas umido, la forma-pensiero per il nostro attuale corpo vitale era discesa nel Mondo del Desiderio. Esso era formato di sostanza di desiderio. A questo duplice corpo la forma-pensiero per il nostro attuale corpo del desiderio fu aggiunta nel Periodo della Luna e i Serafini svegliarono il terzo aspetto dello Spirito-Vergine, lo « Spirito Umano » e lo Spirito-Vergine divenne un « Ego », così che al termine del Periodo della Luna possedeva un triplice spirito e un triplice corpo. 

(1) Il Divino Spirito - Il cui contrapposto è il corpo. 
(2) Lo Spirito di Vita - il cui contrapposto è il corpo vitale. 
(3) Lo Spirito Umano - il cui contrapposto è il corpo del desiderio. 

Il triplice corpo è « l’ombra » del triplice spirito che fu lanciato nella Regione del Pensiero Concreto nei tre periodi anteriori al nostro attuale periodo Terrestre. Da allora queste forme-pensiero si sono tutte condensate. Il mondo, l’uomo e l’atomo sono diretti dalla medesima legge. La nostra terra densa è ora giunta al 4° stadio di consolidazione. La mente, il Corpo del desiderio ed il Corpo vitale hanno una solidità minore del nostro quarto veicolo, il Corpo denso. Nel peso atomico degli elementi chimici, si constata un adattamento analogo. 

I Signori della Fiamma (i Troni), i Cherubini e i Serafini avevano lavorato con l'uomo di loro spontanea volontà, per puro Amore. Essi non potevano imparare niente da un’evoluzione come la nostra. Adesso essi si sono ritirati e nel periodo Terrestre le Potestà (Exusiai) del Cristianesimo esoterico, chiamate « i Signori della Forma » dai Rosacroce, hanno il loro compito particolare. Perchè questo è prevalentemente il periodo della « Forma » e questa gerarchia spirituale ha dato a tutte le cose l’attuale ben definita forma concreta, mentre, nei periodi precedenti, queste forme erano incipienti e nebulose. 

Oltre alle gerarchie spirituali menzionate, ce ne furono altre che aiutarono, ma noi menzioneremo soltanto gli esseri che raggiunsero lo stadio umano di sviluppo nei tre periodi precedenti. Questi esseri hanno avanzato certamente, così che gli uomini del periodo di Saturno precedono di tre gradi la nostra umanità e sono chiamati « i Signori della Mente ». L’umanità del periodo del Sole che ci precede di due gradi costituisce adesso gli « Arcangeli », e l’umanità del periodo della Luna, ossia gli « Angeli », ci precede di un grado. 

I periodi sono Giorni di Creazione, e fra ogni due periodi vi è sempre un intervallo di riposo o di attività soggettiva, una notte Cosmica analoga alla notte di sonno ristoratore che noi godiamo fra un giorno e l’altro della nostra vita terrena, e quando la vita che si evolve emerge dal « Chaos » all’alba di un nuovo periodo, c'è, da principio, una ricapitolazione su più larga scala del lavoro compiuto nei periodi precedenti; all’inizio del nuovo periodo si raggiunge in tal modo il massimo della perfezione possibile. 

Perciò l’evoluzione dell’uomo sulla Terra, come è adesso costituita, è divisa in « epoche » nelle quali egli prima ricapitola il suo passato, e poi procede verso condizioni adombranti quegli sviluppi che raggiungeranno la loro piena espressione soltanto in periodi futuri. 

Nel primo, o Epoca Polare, «Adamo», ossia l’umanità, era formato di «terra». Si trovava in quello stadio puramente minerale corrispondente al periodo di Saturno, quando egli possedeva soltanto un corpo denso da lui stesso foggiato sotto la guida dei Signori della Forma. Egli era contenuto nell’oscuro pianeta gassoso allora emergente dal caos, informe e vacuo come dice la Bibbia; come la fragola è composta di numerose piccole bacche, così la nostra « madre- terra» era formata dai corpi densi simili a minerale appartenenti a tutti regni, e le onde vitali che si esprimevano come piante, animali e uomo, lavoravano per liberarli. 

Nel secondo, o Epoca Iperborea, Dio disse: « La luce sia ». Il gas bollente diventò una nebula luminosa come era nel periodo del Sole, e il corpo denso dell’uomo era rivestito di un corpo vitale e ondeggiava qua e là sopra la Terra infuocata come una grande cosa a forma di sacco. L’uomo era simile alla pianta perchè aveva gli stessi veicoli che la pianta ha adesso, e gli Angeli lo aiutano ad organizzare il corpo vitale, come fanno tuttora. 

Questo può sembrare un’anomalia, giacché gli Angeli sono l'umanità del periodo della Luna, in cui l’uomo ottenne il suo corpo del desiderio. Ma non è così, perchè soltanto nel periodo Lunare la Terra in evoluzione si condensò in Etere, quello che ora forma la sostanza del nostro corpo vitale, e là l’umanità (gli attuali Angeli), imparò a costruire i propri corpi più densi dai materiali eterici, come noi stiamo imparando a costruire i nostri coi solidi, liquidi e gas della Regione Chimica. Essi divennero esperti in quel lavoro, come noi lo saremo nel costruire un corpo denso quando il periodo Terrestre sarà finito. 

Perciò essi sono particolarmente adatti ad essere gli aiutatori di altre correnti di vita posteriori, in quelle funzioni che sono importanti espressioni di quel veicolo. Essi aiutano nella costruzione e nella conservazione della piante, degli animali e dell’uomo, e sono perciò interessati nell’assimilazione, nella crescita e nella propagazione. Gli Angeli annunziarono la nascita di Isacco al fedele Abramo, ma distrussero Sodoma per l’abuso della funzione creativa. L’Angelo Gabriele (non Arcangelo, secondo la Bibbia) predisse la nascita di Gesù e di Giovanni. Altri Angeli annunziarono la nascita di Samuele e di Sansone. 

Gli Angeli sono particolarmente attivi nei corpi vitali delle piante, perchè la corrente di vita che anima quel regno iniziò la sua evoluzione nel periodo Lunare, quando gli Angeli erano umani, e lavorarono con le piante come noi lavoriamo ora coi nostri minerali. V’è dunque una particolare affinità tra gli Angeli e lo spirito-gruppo delle piante. Possiamo così spiegare l’enorme assimilazione, crescita e fecondità delle piante. Anche l’uomo crebbe enormemente nella seconda Epoca o Epoca Iperborea, quando principalmente gli Angeli avevano cura di lui. Così fa il fanciullo nel suo secondo settenario di vita perchè allora gli Angeli hanno pieno dominio su lui. Alla fine di quell’epoca, a 14 anni, il fanciullo ha raggiunto la pubertà ed è capace di riprodurre la sua specie aiutato anche in questo dagli Angeli. 

Il terzo, o Epoca Lemuriana, presenta condizioni analoghe a quelle del Periodo Lunare, ma più dense: l’interno infuocato della Terra nel centro, l’acqua bollente appresso, e l’atmosfera vaporosa o nebbia infuocata al di fuori, perchè così « Dio aveva diviso la terra dalle acque » come dice la Genesi; l’umanità densa dal vapore, e là viveva l’uomo su isole della crosta solida in formazione, sparse nel mare di fuoco o di acqua bollente. La sua forma era allora stabile e solida, egli aveva un torso e delle membra, e la testa cominciava a formarsi. Il corpo del desiderio fu aggiunto e l’uomo fu portato sotto il dominio degli Arcangeli. 

Abbiamo di nuovo un’apparente anomalia perchè gli Arcangeli erano l’umanità del periodo del Sole, quando il corpo vitale ebbe principio, ad un tempo in cui l’uomo non aveva ancora il corpo del desiderio, ma la difficoltà sparisce quando ci ricordiamo che ciascuno dei nostri corpi è l’ombra di uno degli aspetti dello spirito, come è stato descritto prima, e che i veicoli non sono dati da queste gerarchie Essi aiutano semplicemente l’uomo a educare un particolare veicolo per una speciale convenienza. Così gli Arcangeli sono gli educatori dei nostri corpi del desiderio divenuti esperti nel costruire e usare un tale veicolo quando erano umani nel periodo Solare, perchè allora essi costruirono i loro corpi più densi di « sostanza del desiderio », come noi stiamo ora costruendo i nostri con la sostanza chimica minerale. 

Gli Arcangeli sono anche il più importante sostegno dello spirito- gruppo animale perchè gli animali attuali ebbero principio nel periodo Solare come minerale. Nell’Epoca Lemuriana l’uomo si trovava nella loro posizione attuale: lo spirito era al di fuori del corpo che esso deve guidare, ma tutti i corpi dell’uomo erano impregnati col germe di una personalità separata, come ora spiegheremo, perciò non erano tanto facilmente guidati come gli animali di oggi, poiché lo spirito separato in ogni animale è ancora incosciente. Il desiderio era predominante e aveva bisogno di un forte freno. Questo fu fornito a pochi fra i più docili della nascente umanità nell’Epoca Lemuriana e questi divennero col tempo maestri degli altri, ma la maggioranza non fu animata. 

Nel quarto, o Epoca Atlantica, il vero lavoro del Periodo della l'erra cominciò. Il triplice spirito fu destinato a entrare nel triplice corpo e a divenire uno spirito interiore, così da ottenere il pieno controllo dei suoi veicoli, ma l’anello della Mente mancava, e questo lo dobbiamo ai Signori della Mente, che avevano in precedenza impregnato i corpi col sentimento di una personalità separata; questo ha sopraf- fatto il sentimento primitivo di solidarietà con tutti, e reso possibile a ognuno di trarre esperienze individuali da condizioni analoghe. 

I Signori della Mente raggiunsero lo stadio umano nel periodo di Saturno. Essi non erano « dèi » arrivati qui da evoluzioni precedenti come i Cherubini e i Serafini, perciò la tradizione orientale li chiama « Asuras », « Not gods » (non- dei), e la Bibbia li chiama « Potenze delle Tenebre » in parte perchè verranno dall’oscuro periodo di Saturno, e in parte perchè essa li considera come malvagi. S. Paolo parla del nostro dovere di lottare con loro. 

S. Paolo ha ragione, ma è bene di comprendere che non c’è niente di assolutamente malvagio, e che in tempi passati essi sono stati i benefattori dell’uomo. Il male non è che bene mal collocato o non sviluppato. Per esempio, supponete che un esperto costruttore di organi faccia un organo splendido, il suo capolavoro. Egli è in tal caso la personificazione del bene. Ma se egli segue l’organo nella chiesa e insiste a voler prendere il posto dell’organista, pur non essendo affatto un musicista, egli è il male. 

Quando i Signori della Mente erano umani nel periodo di Saturno, e la Terra era della sostanza della Regione del Pensiero Concreto, noi iniziammo la nostra evoluzione come minerali, e i Signori della Mente impararono a costruire i loro corpi più densi con questi minerali, come noi stiamo ora costruendo i nostri corpi con gli attuali minerali. Perciò essi vennero esperti nell’uso di questa « sostanza- mentale » e stabilirono anche un legame strettamente intimo con noi. 

Poi, quando il triplice corpo fu pronto perchè lo spirito vi en- trasse, l’uomo ebbe bisogno di una mente quale legame fra spirito e corpo. Ma questa gli Dei non potevano dargliela. Sarebbe stata troppo grande. Gli Arcangeli e gli Angeli non potevano ancora creare, ma i Signori della Mente avevano appena raggiunto il terzo periodo dopo quello in cui essi erano umani qui, sulla Terra, e divennero Intelligenze Creative: perciò entrarono naturalmente nella breccia e irradiarono dai loro corpi la sostanza di cui la nostra mente è formata. 

Venendo da quella sorgente, la nostra mente è naturalmente Separativa e inclinata a opporsi all’autorità. Essa dovrebbe essere lo strumento dello spirito fanciullo per governare il triplice corpo; un freno al desiderio preponderante. Ma essa è dispotica e in se stessa più difficile a domarsi dei cavalli selvaggi; essa preferisce di dominare l’inferiore anziché di obbedire al superiore. Essa aggiunse l’astuzia al desiderio e così la passione e la malvagità ebbero il loro corso in Atlantide. La razza degenerò e fu necessario iniziarne una nuova sotto nuove condizioni. 

Nel frattempo la calda, vaporosa atmosfera di Lemuria si era raffreddata e condensata in una folta nebbia durante i tempi dell’Atlantide. Là vivevano i « Nibelungi » o « Figli della nebbia » di cui si parla nella vecchia storia popolare. Essi erano Atlantidi. Poi Dio comandò che «le acque si riunissero in luogo e che la terra asciutta apparisse». La nebbia si condensò gradualmente in fiume che riempì la vallata dell’Atlantide e fece perire quella razza malvagia, ad eccezione di pochi che furono un « popolo eletto », scelto per essere il nucleo della presente razza Ariana, per ereditare una terra come è variamente raccontato nella storia di Noè e di Mosè che condusse il popolo di Dio fuori dall’Egitto (Atlantide), dove il Faraone (il malvagio re di Atlantide) perì con tutti i suoi seguaci. 

Le gerarchie sprituali sono state duramente ostacolate nei loro sforzi per aiutare l’uomo dal momento in cui egli ebbe la luce della mente e la sua comprensione fu aperta. Egli prese in mano questioni delle quali non possedeva alcuna conoscenza, come la propagazione, e la sua ignoranza delle leggi cosmiche ad essa connesse fece sì che il parto divenisse doloroso e la Morte un’esperienza più frequente e spiacevole. Fu necessario prendere misure severe onde frenare la natura inferiore e questo fece Jehovah, il più alto iniziato del periodo Lunare e reggitore degli Angeli, sostenuto nei suoi sforzi dagli Arcangeli, che son gli spiriti di Razza. (Daniele 12; I). 

Jehovah aiutò l’uomo ad acquistare il controllo sulla mente e sul corpo del desiderio, dandogli la Legge e decretando punizioni per i suoi trasgressori. Il timore di Dio fu opposto ai desideri della carne E così il peccato divenne manifestato nel Mondo. 

Gli Arcangeli, come Spiriti di Razza, lottano per una nazione, oppure contro di essa, secondo che sia necessario o no di punire un gruppo che abbia peccato per mezzo di un altro. (Daniele 10; 20). 

Secondo che l’uomo merita ricompensa per avere osservato la legge del supremo spirito di Razza, Jehovah o punizione, per averla trasgredita, gli Angeli posson far maturare o morire il suo grano, accrescere o no il bestiame, moltiplicare o estinguere la sua famiglia. Sotto il dominio di Jehovah tutte le religioni di Razza, Confucianesimo, Taoismo, Bud- dismo, giudaismo ecc. hanno prosperato ed hanno lavorato sul corpo del desiderio come Religioni dello Spirito Santo. Jehovah aiuta l’uomo a frenare il corpo del desiderio perchè questo ebbe principio nel periodo Lunare. 

Ma la Legge produce il peccato; essa è separativa, ed inoltre l’uomo deve imparare a fare il bene indipendentemente dal timore. Perciò Cristo, il più alto Iniziato del periodo Solare, venne per insegnare la Religione del Figlio che lavora sul corpo vitale, il quale ebbe principio nel periodo Solare. Egli insegnò che l’amore è superiore alla legge. Il perfetto amore scaccia il timore ed emancipa l’umanità dalla razza, dalla casta o dalla nazione per condurla verso la Fratellanza Universale, che si attuerà quando il Cristianesimo sarà vissuto. 

Quando il Cristianesimo avrà interamente spiritualizzato il corpo vitale, un grado ancora più alto sarà la Religione del Padre, che, come il più alto Iniziato del periodo di Saturno, aiuterà l’uomo a spiritualizzare il corpo denso il quale ebbe principio nel periodo di Saturno. Allora perfino la Fratellanza sarà superata; non ci sarà nè me nè te, perchè tutti saremo coscientemente UNO in Dio, e l’uomo sarà stato emancipato con l’aiuto degli Angeli, degli Arcangeli e delle Potenze superiori. 

### <h3 id="lecture-14">Conferenza n°14: Lucifero - Tentatore o benefattore?</h3>

#### <h4 id="origin-and-mission-of-sorrow-and-pain">Origine e missione del dolore e della sofferenza</h4>

Guardandoci intorno vediamo che nulla è più vero di quel che il famoso poeta ebraico affermò: « La vita dell’uomo dura pochi giorni ed è piena di pene ». Naturalmente noi ce ne chiediamo il perchè. 

Il teologo ci dice essere decreto di Dio che noi dobbiamo soffrire perchè i nostri progenitori peccarono essendo stati tentati dal demonio, e poi tenta di giustificare Dio con la povera affermazione che «con la caduta di Adamo tutti peccammo». Ma che il fatto di mangiare una mela meriti la punizione di partorire con dolore è sempre stato un penoso enigma per i commentatori della Bibbia, e come un Dio saggio, amoroso e giusto possa decretare tanta miseria all’intera razza umana per il fallo apparentemente leggero di una coppia, è ab- bastanza difficile a comprendere tanto che si può fino ad un certo punto scusare Robert Ingersoll quando esclama: « Un Dio giusto è la più nobile concezione dell’uomo». 

L’apparente anomalia sorge senza dubbio dalla mancanza di conoscenza occulta e dalle conseguenti interpretazioni materialistiche di quella miniera d’informazione occulta che è la Bibbia. 

Per giungere alla vera spiegazione della pena e del dolore prenderemo anzitutto l’informazione puramente occulta, e vedremo poi quale luce ci darà la Bibbia. Ricordiamo che quattro grandi Epoche o età hanno preceduto la nostra attuale epoca Ariana: le Epoche Polare, Iperborea, Lemuriana e Atlantica. 

Nell’Epoca Polare l’uomo aveva soltanto un corpo denso scarsamente organizzato, era perciò incosciente ed immobile come i minerali che sono ora cosi costituiti. Nell’epoca Iperborea il suo corpo denso era rivestito da un corpo vitale e lo spirito vi fluttuava intorno. Quale sia l’effetto di una tale natura possiamo vedere esaminando la pianta che è oggi similmente costituita. 

Vediamo qui una ripetizione costante, uno svilupparsi in alto di steli e foglie in successione alternata, che durerebbe all’infinito se non ci fosse nessun’altra influenza. Ma siccome la pianta non ha un corpo del desiderio separato, il corpo del desiderio della Terra, o Mondo del Desiderio, indurisce la pianta e frena, in parte, questa intensa crescita verso l’alto. La forza creativa che non può trovare la sua espressione facendo crescere una data pianta sempre più alta, cerca un’altra via; costruisce il fiore e si stabilisce nel seme, così da poter crescere di nuovo verso l’alto in una pianta successiva. 

Nell’epoca Iperborea, quando l’uomo era così costituito, il suo corpo vitale lo faceva crescere in proporzioni enormi. In seguito alla azione esercitata su di lui dal Mondo del Desiderio, egli emetteva dei semi simili a spore che o un altro Ego umano si appropriava, o che venivano usati dagli spiriti della natura per costruire i corpi degli animali che cominciavano allora ad emergere dal caos. (La più alta corrente vitale comincia all’inizio di un periodo e ritorna in ultimo al caos; le correnti di vita successive — animali, piante e minerali — emergono più tardi e si ritirano più presto). 

Perciò, nell’Epoca Iperborea, quando la costituzione dell’uomo era simile a quella delle piante, il suo corpo vitale costruiva una vertebra sopra l’altra, ed avrebbe continuato così se il corpo del desiderio individuale non gli fosse stato dato nell’Epoca Lemuriana. Detto corpo cominciò ad indurire la sua struttura e frenò la tendenza a una maggiore crescita; così ne venne la formazione incipiente del cranio — il fiore sullo stelo della colonna spinale. 

Ostacolato nel suo sforzo di costruire una forma sempre più alta, fu necessario che la forza creativa del corpo vitale cercasse una nuova via attraverso la quale continuare la sua crescita verso l’alto in un altro essere umano. L’uomo divenne allora ermafrodito, capace di generare da sè un nuovo corpo. 

Nella pianta non c’è un corpo del desiderio separato, così che non può nascere in essa alcuna passione. Castamente e senza vergogna, essa protende verso il sole il suo organo creativo, il fiore, che è cosa di somma grazia e bellezza. 

Nell’uomo il corpo del desiderio individuale deve necessariamente causare passione e desiderio, a meno che non sia soggiogato da qualche altro mezzo. Perciò l’uomo è l’inverso della casta pianta, sia figurativamente che letteralmente, perchè egli è passionale, volge il suo organo creativo verso la Terra e ne ha vergogna. La pianta si ciba dal basso per mezzo delle radici; il nutrimento dell'uomo entra nel suo corpo dall’alto per mezzo della bocca. L’uomo inala l’ossigeno che dà vita, ed esala anidride carbonica che dà la morte. L’anidride viene presa dalla pianta che ne estrae il veleno, e restituisce all’uomo il principio vitale. 

Per frenare la passione ed impedire l’abuso della funzione creativa, furono adottate varie misure dai vari maestri che avevano cura dell’evoluzione. 

Questa creatura quasi animale dei tempi lemuriani, per quanto orribile vedersi, era nondimeno un diamante allo stato grezzo, destinato a divenire col tempo un perfetto strumento ed un bellissimo tempio abitato da uno spirito. A tale scopo esso aveva bisogno di un meccanismo controllore, un cervello, e un secondo sistema nervoso capace di essere controllato dalla volontà, la quale è la forza del futuro proprietario, l’Ego. 

L’intera forza creativa poteva essere stata usata a quello scopo, ma siccome l’uso prolungato di uno strumento lo logora, bisognava ideare un mezzo per rimpiazzare lo strumento quando esso fosse scartato da uno spirito al momento della morte, e perciò in ogni essere la forza creativa venne divisa. Una metà fu lasciata scorrere come prima verso l’alto per costruire un cervello e una laringe coi quali lo spirito può controllare il suo strumento ed esprimersi in pensieri e in parole. L’altra metà fu volta verso il basso attraverso gli organi creativi per la riproduzione. 

Ciò ha il merito d’impedire l’abuso, in quanto la generazione è resa più difficile. Prima che i sessi fossero separati, ognuno poteva creare senza aiuto. Dopo la separazione fu necessario cercare prima la cooperazione di un’altra persona che avesse l’opposta metà della forza sessuale occorrente per la riproduzione. 

Il fatto che il fanciullo cambia voce alla pubertà mostra una relazione fra l’organo creativo e la laringe. Dato che metà della forza costruisce il cervello l’individuo che eccede negli atti sessuali diventa un idiota, mentre il pensatore profondo, particolarmente lungo linee spirituali, sente poca o punta inclinazione per l’unione, giacché usa la maggior parte della sua forza creativa nel cervello. 

Soltanto gli Angeli lavorarono con l’uomo nell’Epoca Iperborea quando egli non aveva che il corpo denso e quello vitale, ma nell’Epoca Lemuriana, quando venne aggiunto il corpo del desiderio, anche gli Arcangeli aiutarono l’infantile spirito umano a controllare i suoi futuri veicoli. Essi neutralizzarono il corpo del desiderio così da renderlo sessualmente attivo soltanto in alcuni periodi dell’anno. Nell’ultima parte dell’Epoca Lemuriana e al principio di quella Atlan- tica, il cervello e il sistema cerebro-spinale erano già sufficientemente evoluti perchè il legame della mente potesse esservi aggiunto; l’Ego cominciò a inoltrarsi lentamente dentro i suoi corpi e verso la metà dell’Epoca Atlantica divenne pienamente conscio dell’ambiente circostante. Prima che tale insediamento fosse completo, particolarmente nell’ultima parte dell’Epoca Lemuriana, la coscienza dell’uomo era ripiegata su se stessa ed egli era soprattutto cosciente nel mondo spirituale. Perciò la nascita e la morte non esistevano per lui allo stesso modo che la pianta è incosciente dello spuntare e del seccarsi di una foglia. La sua coscienza continuava ininterrotta nel Mondo interiore sia che egli avesse o no un corpo, poiché egli era incosciente di pos- sederlo per quanto lo usasse bene, come ora usiamo il nostro stomaco e i polmoni, inconsciamente. 

Ogni anno, a epoche stabilite, gli Arcangeli ritiravano la loro forza restrittiva dal corpo del desiderio e gli Angeli guidavano l’umanità verso grandi templi dove l’atto generativo si compiva mentre le costellazioni erano favorevoli. Il nostro attuale « viaggio di nozze » è una reminiscenza atavica di quelle migrazioni aventi per scopo la riproduzione: il nome « luna di miele » indica la relazione coi corpi celesti. 

Avvenuto l’atto generativo, il corpo del desiderio veniva di nuovo neutralizzato e così nel parto non v’era più sofferenza di quella che ci sia attualmente con gli animali, nei quali prevale ora una simile condizione. 

Questo era uno stato libero da ansietà, l’uomo era estremamente limitato in conoscenza e, volente o nolente, condotto e controllato da agenti esterni. Se una tale condizione tosse continuata, l’uomo sarebbe rimasto un automa guidato da Dio. Egli non potrebbe mai diventare un’intelligenza creativa auto-cosciente, come è destinato a diventare, se non gettasse lontano ogni giogo lavorando da sè per la propria salvezza. 

Perciò grandi condottieri furono inviati da un’evoluzione più avanzata a educare l'uomo e a svegliarlo alla conoscenza del mondo materiale esterno, e naturalmente le misure più energiche dovettero continuare per secoli. I ragazzi venivano educati a coltivare la « volontà », che è la controparte spirituale della loro forza creativa positiva. Veniva loro insegnato a portare pesi enormi ed a fortificare il braccio per mezzo della volontà. Essi combattevano battaglie brutali e i loro corpi venivano bruciati, mutilati e impalati nell’intento di svegliare l’Ego alla conoscenza del corpo denso e del Mondo esteriore. 

Le fanciulle venivano stradate verso le immense foreste di felci che crescevano lussureggianti nel terreno caldo e umido. Erano esposte alla furia di terribili tempeste come quelle che imperversarono sulla Lemuria, e indotte ad osservare eruzioni vulcaniche che fornivano quadri alla loro visione interiore. Osservavano anche le lotte dei giovani per poter sviluppare la loro immaginazione. 

L’immaginazione, polo spirituale della forza negativa, rispecchiava le scene del mondo esteriore in quadri simili a sogni davanti alla loro coscienza interiore. Le donne furono così le prime ad acquistar conoscenza del Mondo Fisico e del corpo denso, e cominciarono a predicare agli uomini il vangelo del corpo parlando loro di questa esistenza fisica vagamente intravista. Come alcuni di noi sentono ora di possedere un’anima, e cercano di predicare il vangelo del Mondo Spirituale dove l’anima vive, incontrando sfiducia e sarcasmo, così accadeva alle donne di Lemuria quando cercavano di convincere i loro compatrioti che essi possedevano un corpo denso. 

Tra le osservazioni fatte da queste Veggenti c’era il fatto che, a volte, un uomo perdeva il suo corpo denso e questo si disintegrava. La donna lo vedeva proprio come prima nel mondo spirituale, ma non aveva più esistenza materiale e ciò la turbava. 

Dagli Angeli ella non poteva avere nessuna informazione: essi lavorano col corpo denso ma non direttamente; usano il corpo vitale come mediatore e non possono farsi comprendere da un essere che ragiona col cervello. Essi acquistano la loro conoscenza senza ragionamento effondendo tutto il loro amore nel proprio lavoro, e ottenendo in cambio di essere pervasi dalla saggezza cosmica. Anche l’uomo crea per amore, ma il suo amore è egoistico; egli ama perchè desidera la cooperazione nella generazione e a tal fine emette soltanto metà della sua forza creativa, egoisticamente serbando l’altra metà per costruire il suo organo del pensiero, il cervello; e anche questa seconda metà egli la usa egoisticamente in quanto desidera la conoscenza. E così egli deve lavorare e ragionare per acquistare la saggezza, ma col tempo arriverà a un grado molto superiore a quello degli Angeli o degli Arcangeli. Egli avrà allora superato il bisogno di organi creativi inferiori; creerà mediante la laringe e così il Verbo si farà carne. 

A tal grado di sviluppo, nemmeno la donna poteva ragionare perchè la mente, data dalle Potenze delle Tenebre, era oscura e, prima di poter servire a collegare i fatti fra loro, aveva bisogno di essere illuminata. Soltanto dopo tale illuminazione, l’uomo potè gettare la « luce » della Ragione » sui suoi problemi. 

A questo punto si sente per la prima volta parlare di « Lucifero » il « Portatore di Luce » che parla alla donna e l’aiuta a risolvere il problema mostrandole come, con la cooperazione dell’uomo, ella possa esercitare la funzione creativa indipendentemente dagli Angeli, e così, quando i corpi sono perduti, provvederne dei nuovi ed evitare la morte. 

Lucifero chiede alla donna se Dio abbia proibito a lei e ad Adamo di mangiare i frutti degli alberi, e gli viene risposto che, sotto pena di morte, essi non devono gustare i frutti dell’albero della scienza del bene e del male. 

Che l’albero della Conoscenza sia un’espressione simbolica per la funzione generativa, è ben chiaro quando ci ricordiamo come fosse limitata la conoscenza dell’uomo a quel tempo. Egli non conosceva, ossia di nulla si rendeva conto all’infuori di se stesso; i suoi occhi non erano ancora aperti, la sua coscienza era tutta interiore come la coscienza pittorica dei nostri sogni con la differenza che quella non era confusa, ma egli era inconscio del Mondo esteriore e degli esseri, come noi lo siamo ora del Mondo spirituale, ad eccezione di quei periodi in cui era condotto ai templi e portato in intimo contatto sessuale con altra persona; in quell’occasione lo spirito penetrava attraverso il velo della carne. Allora l’uomo e la donna si conoscevano nel corpo. All’iniziato, la Bibbia ricorda questi fatti in modo meravigliosamente chiaro e continua ad usare la stessa espressione in molti punti, come ad es. in « Adamo conobbe sua moglie », e nella domanda di Maria: « Come potrò concepire se non conosco uomo? » Anche la sofferenza del parto è più logicamente spiegata come una condanna per aver violato un’ingiunzione contro la relazione sessuale, che come una punizione per aver mangiato una mela. 

Il serpente disse: « Voi certo non morrete perchè Dio sa che il giorno in cui mangerete di quel frutto i vostri occhi si apriranno e sarete come dèi conoscendo il bene e il male ». Quest’ultimo era allora sconosciuto all’uomo.

Dietro questo consiglio la donna si assicurò la cooperazione dell’uomo e, mediante il potere della volontà, ambedue liberarono il loro corpo del desiderio. Tale facoltà era allora molto più forte di adesso, giacché è legge che ogni nuova facoltà venga sempre acquistata a prezzo dell’indebolimento di qualche forza precedente, come quando la facoltà del pensiero fu acquistata a prezzo di metà della forza creativa. A quell’epoca il potere volitivo dell’uomo era tale da render fondata l’ansietà del Dio circa la possibilità che l’uomo mangiasse dall’albero della vita e divenisse immortale, perchè se egli si fosse assicurato il possesso del segreto di rinnovare il corpo vitale come aveva fatto per il corpo denso, avrebbe potuto creare un corpo e dargli vita per sempre. Allora veramente non ci sarebbe stata la morte, ma non ci sarebbe stata nemmeno nessuna evoluzione, e siccome l’uomo non sapeva allora, e non sa ancora oggi, come costruire un corpo perfetto, quella sarebbe stata la più grande calamità possibile. La morte non è un’afflizione quando viene naturalmente, giacché essa ci libera da un ambiente che abbiamo già superato e da un corpo che ci lega per poter avere nuove occasioni, in un corpo nuovo e migliore, d’imparare nuove lezioni. 

L’uso sfrenato della funzione sessuale ebbe il risultato di rendere gli uomini sempre più coscienti del loro corpo; «i loro occhi si aprirono» e la loro attenzione si concentrò sempre più sul Mondo fisico finché, gradualmente, essi hanno dimenticato perfino i mondi superiori, e molti hanno cessato anche di credere che nell’uomo ci sia uno spirito immortale. Per loro la morte del corpo è certamente una cosa terribile, una grande calamità malgrado qualsiasi asserzione in contrario, perchè essi la considerano come annichilimento così sebbene la parola di Lucifero fosse vera ed un nuovo corpo fosse provveduto, la parola dell’Angelo era ancora più vera, perchè non poteva esservi nella morte alcuna sofferenza finché perdurava nell’uomo la conoscenza dei Mondi superiori. 

In quanto alla maledizione « Con dolore tu partorirai i tuoi figli», essa non era affatto una maledizione, ma una semplice dichiarazione degli effetti che devono inevitabil- mente risultare dall’abuso o dall’ignaro uso della funzione creativa. 

Fintanto che essa veniva esercitata sotto la saggia guida degli Angeli in certe epoche dell’anno, quando le cosmiche linee di forza che corrono da pianeta a pianeta erano propizie, il parto poteva compiersi senza sofferenza, ma l’uomo era, ed è tuttora, all’oscuro di questi fattori, perciò egli trasgredì e ne risultò la sofferenza. 

Così il cervello e l’organo vocale sono stati acquistati al prezzo di metà della forza creativa; così l’emancipazione degli Angeli, la capacità di iniziativa, la scelta fra il bene e il male e la conoscenza del Mondo materiale, sono nostri a prezzo del dolore, della sofferenza e della morte. 

Ma nel regno di Dio che è il Mondo, tutte le cose lavorano per il bene. Perfino ciò che è male viene trasformato dalla sottilissima alchimia spirituale in un punto di partenza verso un bene maggiore che non sarebbe mai stato raggiunto senza quel male. 

Essendo stato esiliato dal giardino dell’Eden — la Regione Eterica — per aver imparato a conoscere il Mondo materiale in seguito a ripetuti abusi sessuali sui quali si concentrava tutta la sua attenzione, accadde che l’aumentato uso del corpo del desiderio indurì il corpo denso e che questo cominciò ad aver bisogno di cibo e di ricupero. E così fu imposto all’ingegno dell’uomo di provvedere ai bisogni del proprio corpo. La fame ed il freddo furono sferzate del male che incitarono l’ingegnosità dell’uomo, lo sforzarono a pensare e ad agire onde provvedere alle sue necessità. In tal modo egli sta gradualmente imparando la saggezza, provvede a queste contingenze prima che esse si presentino, perchè il pungolo della fame e del freddo gli ha insegnato a premunirsi; così la saggezza è dolore cristallizzato. Quando i nostri dispiaceri sono passati e noi possiamo considerarli tranquillamente estraendone le lezioni che essi contengono, quei dispiaceri rappresentano miniere di saggezza e sono la matrice di gioie future perchè per mezzo di essi noi impariamo a governare la nostra vita rettamente e a non più peccare giacché l’ignoranza è colpa, ed è la sola colpa, e la conoscenza applicata è la sola salvezza. Questa sembra una dichiarazione azzardata, ma, se riflettiamo, troveremo che è assolutamente vera e passibile di essere dimostrata come due e due fanno quattro. 

In quanto alla domanda: Chi sono questi Luciferi? (giacché per quando la Bibbia sembri parlare di una sola persona si tratta di un errore come quando usa al singolare la parola Dio nel primo capitolo della Genesi) essi sono una classe di esseri che raggiunsero un grado di perfezione molto superiore a quello della nostra umanità nel periodo della Luna, ma non raggiunsero lo sviluppo degli Angeli. Sono semidei e non potevano prendere un corpo denso come l’uomo. Ma non potevano nemmeno acquistare esperienza come stanno facendo gli Angeli. Essi avevano bisogno di un cervello e di una corda spinale e così, quando l’uomo li ebbe costruiti, tornava a loro vantaggio l’ispirarlo a servirsene. 

In quel tempo la nascente coscienza dell’uomo era volta verso l’interno; egli vedeva i suoi organi interni e li costruiva con quella stessa forza che adesso egli svolge all’esterno per costruire case, bastimenti ecc., e sviluppare i muscoli esterni del suo corpo; così la donna che era più avanzata in quella direzione per aver educato la sua Immaginazione, vedeva l’intelligenza incorporata nella sua corda spinale serpentina, e più tardi, quando l’uomo volle registrare questa esperienza, il serpente gli apparve come la somiglianza più prossima a quello di cui voleva parlare. 

Quest’idea è espressa attraverso tutta la Bibbia. In Is. 14 egli è chiamato Lucifero (stella del giorno), re di Babelon (porta del sole), una città situata sopra sette colline ed avente dominio sul Mondo. Ivi l’umanità cessò di agire concordemente e si divise in nazioni rivali. Questa città fu causa di tutti i mali immaginabili e nella Apocalisse, dove si legge della sua caduta, essa è chiamata « meretrice ». 

In suprema antitesi con questa, udiamo poi di un’altra «Luce del Mondo», di una «fulgente stella del mattino», una vera luce (Lucifero) che sorgerà dopo la caduta di Babilonia e regnerà per sempre in una città di pace: Gerusalemme che è chiamata la «Sposa». Essa discende dal cielo ed ha dodici porte che non sono mai chiuse benché il prezioso albero della vita vi sia contenuto. Nessuna illuminazione vi giunge dal di fuori: la luce è interna, nè là esiste la notte. 

Questa è davvero una meravigliosa città in assoluto contrasto con la prima. Che cosa significa tutto ciò? L’interpretazione letterale non è ammissibile in alcun caso. Ammettendo che una città di Babilonia sia esistita, essa non era letteralmente come quella descritta, e la futura «Nuova Gerusalemme » è contraria a tutte le leggi della natura quali noi le conosciamo. Queste due città debbono perciò essere dei simboli. 

Per distinguere il significato, consideriamo che queste città siano situate sopra sette colline o montagne, posizione che offre vantaggi speciali per l’osservazione. Mosè andò « sulla montagna » e « vide » e « udì » ; lo stesso fecero quelli che erano sul « monte » della trasfigurazione. Daniele assomiglia Babilonia alla testa della statua che Na- buccodonosor vide in sogno, e nella testa umana ci sono sette posti di osservazione: due occhi, due orecchi due narici e una bocca. Sopra questi posa il cervello, dove il « datore di luce », la ragione, domina il piccolo mondo, il microcosmo, come il Grande Datore di luce, Dio, domina il Macrocosmo. 

La Ragione è il prodotto dell’egoismo. E’ generata dalla mente, data dalle « Potenze delle Tenebre », in un cervello costruito mediante l’egoistico risparmio di metà della forza sessuale e stimolata dagli egoisti Luciferi; perciò essa è il «seme del serpente » e, benché trasmutata in saggezza attraverso la pena e il dolore, deve produrre qualcosa di ancora più alto, l’intuizione, che significa insegnamento dall’interno. Questa è una qualità spirituale egualmente presente in tutti gli spiriti, sia che funzionino in un dato tempo come uomo o come donna, ma si esprime prevalentemente in quelli incarnati in un organismo femminile, perchè qui la controparte dello spirito di vita — il corpo vitale — è maschile, positivo, e l’intuizione, la facoltà dello spirito di vita, può perciò chiamarsi propriamente « il seme della donna », da cui si sprigionano tutte le tendenze altruistiche e mediante il quale tutte le nazioni vengono, lentamente ma sicuramente, attirate insieme in una Fratellanza Universale di amore, senza riguardo alla razza, al sesso, al colore. 

Questo nostro cervello però non è un tutto omogeneo; è diviso in due metà ed è un fatto ben noto ai fisiologhi che noi usiamo principalmente uno di questi emisferi cerebrali — il sinistro. La metà destra del nostro cervello è attiva soltanto in parte. Anche il cuore è dalla parte sinistra del nostro corpo, ma comincia a spostarsi verso la destra. L’emisfero cerebrale destro diventa sempre più attivo e, in conseguenza di questi due cambiamenti fisiologici, l’intero carattere dell’uomo potrà cambiare. La parte sinistra è sotto il dominio dei Luciferi e proclive all’egoismo, ma l’Ego ne guadagnerà sempre più il controllo via via che la parte destra del cervello acquista il potere di agire sul corpo come retto giudizio. 

Che un cambiamento stia attuandosi nel cuore e che questo sembri un’anomalia, un enigma, non è ignoto ai fisiologi. Abbiamo due specie di muscoli: una è sotto il controllo della volontà come, per esempio, i muscoli del braccio e della mano. Questi sono striati sia in lunghezza che in larghezza. I muscoli involontari adibiti a funzioni che non sono sotto il controllo della volontà, che non possono essere mossi dal desiderio, sono striati soltanto in lunghezza. Il cuore è la sola ec- cezione. Esso non è sotto il controllo del desiderio, e nondimeno comincia a mostrare le striatine incrociate come un muscolo volontario. 

Col tempo queste striatine incrociate si sviluppano interamente ed il cuore sarà sotto il nostro controllo. Quando quel tempo verrà noi potremo dirigere il sangue dove vorremo. Potremo allora rifiutarci di mandarlo dalla parte sinistra del cervello e Babilonia, la città di Lucifero, cadrà. 

Quando il sangue sarà mandato verso l’emisfero cerebrale destro, costruiremo la Nuova Gerusalemme e ci stiamo già preparando per quell’epoca costruendo le striature incrociate sul cuore mediante ideali altruistici o, nel caso degli studenti occultisti, mandando la corrente sessuale attraverso il sentiero destro del cuore. 

Noi ricordiamo che i Cherubini suscitarono lo spirito di vita, la sede dell’amore divino, la cui ombra è il corpo vitale, il mezzo di propagazione, e quando l’uomo fu esiliato dalla Regione Eterica, — il Giardino dell’Eden coi suoi quattro fiumi di etere — per il cattivo uso della forza sessuale, i Cherubini furono posti al suo ingresso con una spada fiammeggiante. Il retto uso della forza sessuale costruisce un organo che darà all’uomo la chiave per i Mondi interiori e l’aiuterà a creare col pensiero. Allora il dolore e la pena cesseranno, ed egli sarà entrato sul sentiero che conduce alla città della pace — Gerusalemme. 

Lemuria perì col fuoco; terribili cataclismi la trasformarono nel- l’Atlantide. Col tempo questa fu sepolta sotto le onde e lasciò il posto ad Ariana — la Terra come la vediamo oggi nell’Epoca Ariana — ma questa passerà presto. Le salamandre cominciano a rimuovere i fuochi nella fornace per fare « un nuovo cielo e una nuova terra », che la Scuola Occidentale di Occultismo chiama la «Nuova Galilea». 

Nelle prime due Epoche l’uomo si occupò dell’evoluzione di un corpo e lo vitalizzò; nell’Epoca Lemuriana egli sviluppò il Desiderio; nell’Epoca Atlantica produsse la Scaltrezza, e il prodotto dell’Epoca Ariana è la Ragione. 

Nella Nuova Galilea l’umanità avrà un corpo più fine e più etereo di adesso; anche la Terra sarà trasparente e, conseguentemente, quei corpi saranno più facilmente sensibili agl’impulsi spirituali dell’intuizione. Un simile corpo non sentirà la stanchezza, e perciò non ci sarà notte, e i dodici nervi cranici che sono tuttora le porte verso la sede della conoscenza non saranno allora mai chiusi. Inoltre la Nuova Galilea sarà formata di etere luminoso e trasmetterà la luce del sole. Quella terra sarà una terra di pace (Jer-u-salem), allora la Fratellanza Universale unirà fra loro tutti gli esseri della Terra con l'Amore. Non potrà esservi la morte perchè l’albero della vita, la facoltà di generare la forza vitale, sarà reso possibile per mezzo dell’organo etereo già menzionato situato nella testa, il quale si svilupperà in coloro che già da adesso sono appartati come pionieri per quell’Epoca futura. 

Si parla di quella razza come della « Razza di Cristo » ma, intendiamoci bene, ciò non si riferisce ad un Cristo esteriore, perchè ogni individuo avrà sviluppato il principio di Cristo dentro di sè, agirà come gli verrà detto dallo spirito attraverso l’Intuizione, e tutto ciò che farà, sarà fatto con Amore. Soltanto per mezzo di una simile elevazione individuale la salvezza della razza potrà effettuarsi perchè, come dice Angelus Silesius, 

```
« Anche se Cristo nascesse in Betlemme mille volte,   
Se non nasce dentro di te, l’anima tua sarà desolata;   
Sarebbe vano rimirare la croce sul Golgota   
Se dentro te stesso essa non fosse di nuovo innalzata ».   
```

### <h3 id="lecture-15">Conferenza n°15: Il Mistero del Golgota e il sangue purificatore</h3>

Durante gli ultimi duemila anni nei quali abbiamo avuto tra noi la Religione di Cristo, e da quando la dottrina dell’espiazione vicaria e del sangue purificatore è venuta nel mondo occidentale, c’è stata controversia, specialmente negli ultimi secoli, riguardo all’efficacia di questo sangue purificatore. Noi speriamo di poter dimostrare che in questa dottrina, una volta esaminata alla luce dell’occultismo e della ragione, v’è qualcosa di assai più grandioso di quanto nessuno abbia mai immaginato. Dopo di ciò potremo lasciare che i nostri cuori si abbandonino a questa magnifica idea del sangue purificatore e della espiazione effettuata due millenni or sono, al «Luogo del Teschio», che in ebraico è chiamato Golgota. 

Leggendo il nostro credo Cristiano troviamo la frase « Gesù Cristo unico figlio di Dio »e la maggior parte delle persone crede che essa si riferisca ad un singolo individuo chiamato Gesù Cristo che era l’unigenito figlio di Dio. Vedremo presto che non è così, e che la frase si riferisce a tre grandi e gloriose individualità. Esse meritano tutta la nostra massima venerazione, ma differiscono grandemente fra loro. 

Quando esaminiamo Gesù alla luce degli annali occulti, in quella luce che, come abbiamo sentito nelle lezioni precedenti, è chiamata «la memoria della natura», noi vediamo che «quello spirito che era in Gesù» sin dal momento della nascita, è un Ego che appartiene alla nostra razza umana e che si è incarnato parecchie volte. Possiamo trovarlo sotto differenti nomi ed in varie circostanze, proprio come voi ed io siamo stati e saremo. Troviamo così che all’opera indicata nei nostri annali, circa al principio della nostra era, nacque in Palestina un fanciullo e quel fanciullo era Gesù. 

Sua madre era di tipo eccezionalmente puro — un carattere perfetto — suo padre era un iniziato del più alto grado che, per quell’unica volta nella sua vita, abbandonò il sentiero del celibato. In incarnazioni precedenti egli aveva oltrepassato il periodo in cui avrebbe dovuto essere capo di una famiglia. In questa vita egli si era dedicato esclusivamente all’occultismo, e quando arrivò il tempo in cui un grande maestro doveva incarnarsi tra noi egli fu scelto per dare il seme fertilizzante al corpo di quel maestro. In tal modo fu provveduto un corpo così meraviglioso come non ve ne erano mai stati prima, nè ve ne saranno più. Era di tipo purissimo e scevro di passioni. L’Ego Gesù venne ad abitarlo come un grande spirito conoscendo essere sua missione in quella vita di sostenere un tal corpo nella maniera più pura possibile in quanto detto corpo sarebbe stato suo per un periodo di tempo non superiore ai trentanni. Dopo egli avrebbe dovuto cederlo a qualcuno molto più alto di Lui. 

Riguardo ai primi anni di Gesù, si può ben dire che Egli nacque in Palestina e che passò la sua prima fanciullezza in piena conoscenza di quella che fu la sua missione. Egli fu messo nelle scuole degli Esseni sulle rive del Mar Morto. Gli Esseni erano una comunità di carattere molto devoto, grandi avversari dei materialisti Sadducei e ben lontani dai cinici Farisei. Non erano persone che andavano in giro per le sinagoghe e vantavano il loro sapere o la loro pietà ecc., ma stavano in comunità e vivevano santamente la loro vita così come ad essi pareva di dover fare. Fra loro il giovine Gesù trovò i suoi primi insegnamenti, ed egli era così meravigliosamente adatto alla vita che là si conduceva, da riuscire in breve tempo a superare tutti gli altri. Qualche tempo dopo egli andò in Persia. La scuola degli Esseni dove egli si trovava era un gran centro di cultura. Possedeva una grande biblioteca ed egli assorbì un vasto ammontare di conoscenza occulta riconquistando quello che aveva imparato in vite precedenti. 

Dopo trent’anni egli aveva mondato e purificato il suo corpo in modo che questo poteva esser preso da quel grande Essere che noi chiamiamo il Cristo. 

Dicemmo di Gesù che egli fu potuto rintracciare nella memoria della natura, da un’incarnazione all’altra, sotto differenti nomi e in diversi ambienti. Ma di Cristo troviamo soltanto una incarnazione e cioè quando Egli s’incarnò nel corpo di Gesù alla fine dei trent’anni. Per rintracciarlo riepiloghiamo alcune precedenti trattazioni. 

Noi traversammo il periodo di Saturno, il periodo del Sole, il periodo della Luna e finalmente venimmo qui. Vedemmo anche in precedenti lezioni che l’umanità del periodo di Saturno erano i Signori della Mente; quella del periodo del Sole gli Arcangeli e quella del periodo della Luna gli Angeli. 

Tale era l’ordinaria umanità di quei differenti periodi: esseri che lavoravano con noi invisibilmente, agendo sul nostro corpo vitale, sul corpo del desiderio e sulla mente e aiutandoci ad evolvere. Quando constatiamo che ci sono iniziati anche in questo nostro periodo, che qualcuno, come Gesù, può progredire tanto al di sopra dell’umanità ordinaria, possiamo comprendere che la stessa cosa sia avvenuta in periodi precedenti; e di questi esseri che hanno oltrepassato l’evoluzione ordinaria noi parliamo oggi come del Padre, del Figliolo e dello Spirito Santo. 

Dio, come Dio, non è il Creatore del nostro Universo. Nel più alto mondo di questo piano cosmico che noi abitiamo, Egli si trova come Dio, ma, al di sotto di quello, Egli non è Dio. Egli si esprime nei differenti Mondi, i vari regni dell’uomo, degli Angeli, Arcangeli ecc., e perciò non Lo vediamo in umanità finché non arriviamo in quel gran Mondo che in occultismo chiamiamo Mondo di Dio. In quel Mondo di Dio è il Dio Trino. Il più grande iniziato del periodo di Saturno ha raggiunto il punto in cui si è immedesimato col più alto aspetto del Dio Trino e perciò Egli è chiamato il Padre, il Padre di tutti coloro che fecero parte della nostra evoluzione. 

Colui che gli è secondo in gloria, il più alto iniziato del periodo del Sole, raggiunse il punto di unirsi col secondo aspetto del Dio Trino, e perciò Egli è il Figlio. Questi è il Cristo Cosmico e un suo Raggio penetrò nel corpo di Gesù. 

Il terzo Grande Essere, l’Unigenito menzionato nella frase del Credo (Cristiano, è ancora più grande di Gesù e di Cristo ma, per il momento noi non abbiamo molto da fare con Lui. Sarà tuttavia bene di sapere che lo Spirito Santo, il Potere di Dio che lavora con tutte le mansioni, è Jehovah, il più alto iniziato del periodo della Luna. 

Osservando il Diagramma 14 vedremo che ciò è in accordo con quanto abbiamo appreso nelle lezioni precedenti. Ogni Essere possiede sette veicoli, e il più basso dei veicoli di Geova discende fino alla Regione del Pensiero Astratto, dove si trova il nostro Io. Lì siamo al di sotto della linea che divide lo spirito dalla materia, e vi è differenziazione. Abbiamo veduto nella lezione n. 3 che ogni pianeta nel nostro sistema ha i suoi tre mondi separati: il Mondo Fisico, il Mondo del Desiderio e il Mondo del Pensiero, cioè un veicolo separato per ogni pianeta, — ma il principio unificatore del nostro sistema solare è lo spirito vitale e perciò il Figlio, che deve essere il principio unificatore nel Mondo o nel pianeta, deve evolvere quello spirito vitale. Cristo, il più grande iniziato del periodo del Sole, usa oggi, ordinariamente lo spirito vitale come suo più basso veicolo. 

Nel periodo del Sole, il Globo più basso era nel Mondo del Desiderio, e perciò gli Arcangeli hanno tuttora il corpo del desiderio come loro veicolo inferiore; ma Cristo è andato più oltre, si è innalzato molto di più e così Egli ha oggi lo spirito vitale come suo veicolo inferiore e ordinariamente non usa nessun veicolo più denso. Soltanto per mezzo del potere dello spirito di vita le tendenze nazionali possono essere superate e l’umana fratellanza universale può divenire un fatto compiuto. I veicoli che appartengono al Mondo del Pensiero, l’Ego e la Mente, favoriscono la separazione: è questa la loro caratteristica. Ma lo spirito vitale è il principio unificatore nell’Universo, e perciò Cristo è il solo essere adatto a portarci la fratellanza. 

Ecco la ragione perchè quel Cristo dovette venire ad aiutarci. E adesso parliamo di Gesù Cristo. E’ legge dell'universo che nessuna creatura, per quanto grande, possa mai costruire un veicolo e funzionare in un mondo superiore e inferiore al mondo nel quale ha imparato a funzionare. Così quando divenne necessario di funzionare qui, nel nostro Mondo Fisico, nessuno, ad eccezione della nostra umanità avrebbe potuto costruire veicoli densi umani. L’umanità è stata aiutata da altri, ma essa ha compiuto il lavoro e perciò era necessario che uno dei suoi membri, onde ottenere da Cristo l’aiuto per la razza, rinunziasse al suo corpo così che l’essere superiore potesse entrarvi e quindi aiutare l’umanità. 

Noi sappiamo che alla morte, o in qualsiasi altro momento dobbiamo lasciare questo Mondo Fisico, abbandoniamo il nostro corpo denso e il nostro corpo vitale perchè essi appartengono al Mondo Fisico. E così Gesù, all’età di trent’anni, avendo reso il suo strumento atto all’uso del Grande Essere, volenterosamente, gioiosamente, lo cedette. Lo abbandonò al battesimo come lo avrebbe lasciato alla morte affinchè Cristo potesse entrarvi, e questi fu visto infatti discendere sopra di Lui in forma di colomba. 

Come Arcangelo, Cristo aveva imparato a costruire fino al corpo del desiderio, ma non aveva mai imparato a costruire nè il corpo vitale nè il corpo denso. Gli Arcangeli avevano prima lavorato sull’umanità dall’esterno come fanno gli spiriti di gruppo, ma ciò non era sufficiente. L’aiuto doveva venire dall’interno. Ciò fu reso possibile dall’unione di Cristo e di Gesù; perciò è vero nel più alto senso, nel senso più letterale, quello che Paolo dice: 

« C’è un solo mediatore fra Dio e l’uomo, — Cristo Gesù, il giusto ». Nessun’altra entità nel nostro sistema possiede l’intera catena di dodici veicoli che si estende dal corpo denso e sale, attraverso i sette Mondi, fino al secondo aspetto del Dio Trino, il Figlio. Perciò egli può giungere fino al trono del Padre, perciò Egli può giungere fino alla più alta vetta e portarvi i dolori e le sofferenze dell’umanità, e può purificarsi in un modo impossibile a chiunque altro, ed aiutarci come nessun altro può fare. 

Abbiamo così veduto chi è Gesù, chi è Cristo e chi è la personalità composta di cui noi parliamo come di Cristo-Gesù. L’Unigenito è un Essere ancor molto più alto. Sentiamo delle persone parlare dell’Assoluto come di Dio. Le loro idee sono molto, molto confuse. E non potrebbe essere altrimenti. Non ci sono stati insegnamenti definiti su tale concetto. Ma Dio, il Grande Architetto del nostro Universo, come è chiamato dai Massoni, è descritto come il creatore del nostro sistema solare e non ha niente a che fare con ciò che è al di fuori di esso. Al di là dei sette Mondi dove il nostro sistema solare e tutti gli altri sistemi solari sono collocati, vi sono ancora sei grandi Piani Cosmici di vita e di essere, ed in questi si trovano gerarchie superiori di differente grado oltre a quel grande Essere di cui noi parliamo come Dio. Superiore a tutti è quello che possiamo chiamare l’Ente Supremo, quello che include tutti i sistemi solari e tutte le gerarchie dell’intero Universo; e la Parola che emanò da quel Grande Essere, — il primo Suono o Fiat Creativo, — la prima manifestazione dell’Essere Supremo, — è l’Unigenito. Altri Esseri sono stati « Unigeniti » in modo simile, ma non uguale, a come lo fu quel primo Suono. Non v’era che l’Essere Supremo prima che quello fosse, e al di là di quello non possiamo parlare che dell’Assoluto. 

Per quanto al momento attuale ciò non possa significar niente per noi, è bene sapere che v’è una distinzione affinchè le nostre idee siano chiare riguardo a Dio, al Figlio, allo Spirito Santo ed anche riguardo a Gesù. 

Il Padre è il più alto iniziato del periodo di Saturno. 

Il Figlio è il più alto iniziato del periodo del Sole avendo raggiunto, mediante l’iniziazione, il secondo aspetto di Dio. 

Jehovah, lo Spirito Santo, è il più alto iniziato del periodo della Luna. L’umanità ordinaria dei differenti periodi è costituita rispettivamente dagli Angeli, dagli Arcangeli e dai Signori della Mente. Queste grandi gerarchie sono al di sotto di essa, ma « non v’è nessun altro nome dato fra gli uomini » mediante il quale gli uomini debbano essere salvati, all’infuori del nome di Cristo-Gesù. 

Siamo finalmente giunti a capire chi sono i nostri fattori, i fattori che vanno a compiere questo grande sacrificio sul Golgota. Queste lezioni sono al principio sommamente analitiche, ma quando uniremo i loro risultati considerando il sacrificio nella loro luce, vedremo in esso qualcosa di grande e di spirituale. E’ necessario essere analitici per il bene di coloro che si sono allontanati dalle chiese. Essi si sono chiesti: 

« Che bene può mai farmi il credere? » Stanno cercando una risposta alla domanda sorta nella loro mente: « Qual’è l’efficacia del sacrificio del sangue? » Occorre perciò essere analitici prima di giungere all’insegnamento spirituale. Abbiamo un altro fattore da analizzare e cioè il Sangue. 

Abbiamo già detto più volte che il sangue è il veicolo particolare dell’Ego nel mondo fisico. Troviamo nella Bibbia che questa verità era ben conosciuta da coloro che scrissero il Levitico. Essi dicevano che la vita è nel sangue. Noi vediamo il sangue come un’infinità di piccoli globuli o dischi microscopici, ma tale non apparisce al chiaroveggente esperto. Il sangue è un gas, quindi una calda essenza spirituale. Il calore è prodotto dall’Ego che sta in quel sangue. Se la pelle è punta e ne esce il sangue, questo si coagula come vapore il quale è un gas bollente invisibile che si condensa non appena viene a contatto con l'atmosfera. Il sangue delle nostre vene è il veicolo attraverso il quale, per mezzo del sistema nervoso del gran simpatico, la mente subcosciente esercita tutte le attività del corpo delle quali noi siamo inconsci. Il sangue è un’essenza particolare come si vede nel mito di Faust quando egli stringe un contratto col Maligno. Faust sta per firmarlo coll’inchiostro, ma Mefistofele dice: « Firma col sangue ». Faust chiede: « Perchè? E più efficace così? » « Sì » dice Mefistofele « il sangue è un’essenza tutta speciale », — perchè egli sa che il sangue contiene l’Ego e vuole perciò il sangue dell’uomo che cerca di attirare in suo potere. 

L’Ego umano è più potente dello spirito di gruppo degli animali, come possiamo vedere applicando la prova scientifica conosciuta col nome di emolisi. Il sangue di un animale superiore ucciderà se inoculato in una specie inferiore. Se inoculiamo il sangue umano in un animale inferiore questo non può sopportare l’alta vibrazione del sangue umano e muore. Se invece inoculiamo sangue animale nell’uomo questi non ne soffrirà. Possiamo scendere lungo la scale dell’essere fino agli antropoidi. Questi possono sopportare inoculazioni di sangue umano. Ogni altro essere muore. 

Ricordiamo dal Parsifal che, nei tempi che precedettero il Cristo, non v’era iniziazione per « chiunque la volesse ». Si diceva a guisa di profezia: « Chiunque è assetato venga alle acque », ma era soltanto come profezia. Dopo la venuta di Cristo abbiamo il « Chiunque voglia ». Prima di quel tempo l’iniziazione era riservata ad alcune caste. Soltanto in quelle si potevano avere iniziati o sacerdoti. Per mostrare che tutto ciò veniva abrogato, il corpo di Gesù non fu preso da un Levita. Esso venne dalla più forte combinazione che ci fosse nella nazione giu- dea; i Galilei. Nei tempi primitivi nessuno poteva sposarsi se non nella propria tribù. Si legge che Adamo e Metusalemme vissero tanti e tanti anni. Allora si usava sposare in famiglia, sposare anzi, più intimamente possibile in famiglia; allora il sangue che scorreva nelle vene dei vari membri di quella famiglia conteneva accumulati nella mente che ora è subcosciente, i quadri di tutto quel che era accaduto ai diversi antenati. Tutto questo era consciamente e costantemente dinanzi alla visione dell’uomo ed ogni famiglia era unita per mezzo del sangue comune degli antenati. I figli vedevano la vita dei progenitori. Così Adamo e gli altri patriarchi vissero per secoli. 

In quei tempi remoti nessuno si sposava fuori della propria famiglia, proprio al contrario di quanto si fa adesso. Era cosa orribile sposarsi in una famiglia straniera. Anche nella mitologia nordica impariamo che coloro i quali volevano entrare a far parte di una famiglia dovevano mescolare il sangue. Bisognava prima rendersi conto se questo sangue si univa o no, e ciò dimostra che l’emolisi era allora conosciuta almeno in qualcuna delle sue fasi. Se il sangue non si mescolava avrebbe predetto confusione di « casta » come dicono gli Indù. Occorre mantenere una linea rigidissima perchè altrimenti i quadri della visione interiore non sarebbero più gli stessi e si confonderebbero. 

Cristo venne e abrogò quell’usanza allorché disse: « Prima che Abramo fosse, IO SONO ». Non m’importa di Abramo, ma mi glorio nell’IO SONO, l’Ego che esisteva molto prima che egli fosse. E ancora disse: «Chi non lascia padre o madre non può seguirmi». Finché vi mantenete attaccati alla famiglia, alla nazione, alla tribù, voi sostenete il vecchio sangue, i vecchi metodi e non potete amalgamarvi in una fratellanza universale. Questo potrà avvenire soltanto quando ci saranno matrimoni internazionali. Tante nazioni sono come case di mattoni. Finché rimangono i piedi non se ne potrà fare un grande edificio, ma una volta abbattute potranno unirsi in una grande costruzione. Il matrimonio tra famigliari sia abolito; muoia Abramo perchè l’IO SONO possa vivere; patriarcalismo e individualismo periscano al loro apparire. 

Che effetto ha portato questo cambiamento? La mescolanza del sangue uccide sempre. Se non l’animale, uccide qualche altra cosa. Se facciamo accoppiare il cavallo o l’asino abbiamo un risultato ibrido, il mulo. Assomiglia esso a ciascuno degli animali che lo procrearono? Non è stato ucciso niente? Sì; la facoltà di procreazione è distrutta, e lo stesso si dica di tutti gli altri ibridi. Essi sono incapaci di riprodurre la loro specie. Similmente, anche nei matrimoni internazionali qualcosa si distrugge e cioè i quadri della visione interiore. I diversi quadri di diverse famiglie si sono urtati e la chiaroveggenza, il contatto col mondo spirituale, con la memoria della natura, è svanita. Gli Scozzesi del Nord che si sposavano nella tribù e gli zingari, mantengono soli, fino ad un certo punto, questa seconda vista. 

Se qualcuno fosse stato per migliaia di anni sopra un pianeta lontano considerando da chiaroveggente la nostra piccola terra, avrebbe osservato un graduale cambiamento, da male in peggio, nel suo Mondo del Desiderio ed in quello del Pensiero. Essa stava sempre più riempiendosi di vibrazioni oscure e cattive perchè l’uomo, nella sua prima infanzia, non era capace di controllare i propri impulsi. Egli era in intercorrente fra due incarnazioni; il progresso era pressoché nullo. La vita nel secondo cielo, dove l’uomo impara a compiere lavoro creativo, era quasi sterile. 

Il Mondo del Desiderio della Terra doveva essere purificato per dare all’uomo un nuovo impulso. Questa fu la missione del Cristo. 

In quanto alla ragione per la morte violenta, sappiamo che quando una persona è strappata con violenza dal suo strumento, qualcosa si attacca ad esso, e questo qualcosa è costituito dalle impurità della natura inferiore. Noi abbiamo sangue venoso e sangue arterioso e nel sangue venoso ci sono le impurità che appartengono alla natura inferiore, mentre in quelle arteriose c’è la purezza. Il sangue venoso si attacca tenacemente alla carne, perciò se nel momento in cui una persona è uccisa il sangue scorre, avviene una notevole purificazione. Ogni volta che, accidentalmente, lo spirito è tolto dal corpo e il sangue scorre, l’Uomo è più puro e, in quanto spirito, migliore. 

Il corpo di Gesù doveva essere ucciso ed il Suo sangue doveva scorrere così che, mediante quella morte violenta, l’ultima impurità che potesse ancora essere attaccata alla carne perisse e lo spirito di Cristo, puro e incontaminato, con nessuna delle eventuali impurità del corpo da Lui usato, potesse venir diffuso nel mondo. 

Quando, attraverso le ferite, quel Grande Essere uscì dal corpo di Gesù, il luminoso Spirito Solare si diffuse sull’intera Terra. Ecco perchè sentiamo parlare della grande oscurità; quella luce spirituale fu ciò che gli uomini percepirono come tenebre. Ma gradualmente le tenebre furono assorbite dalla Terra e vi presero il loro posto, permettendo a quanto si trovava sotto la loro influenza di tornare alla normalità, secondo l’umana capacità di vedere. Ma le vibrazioni che allora incominciarono sulla Terra, mondarono, purificarono, e stabilirono un ordine ritmico nelle vibrazioni del mondo superiore e fornirono un impulso spirituale che non poteva essere ottenuto in nessun altro modo. Così Egli purificò «tolse il peccato dal mondo» ristabilendo le vibrazioni ritmiche in una certa misura, e rendendo l’uomo capace di progresso. Tale influenza tuttora agisce e purifica il mondo; essa è la sorgente dell’altruismo e della benevolenza che prendono gradualmente il posto del patriottismo e dell’egoismo, portando la fratellanza tra gli uomini in tutto il mondo. 

### <h3 id="lecture-16">Conferenza n°16: La stella di Betlemme come fatto mistico</h3>

Più di 1900 anni fa, in Palestina, nacque un fanciullo. I fanciulli nascono ogni giorno, in ogni mese, dal principio alla fine dell’anno, su tutta la faccia della terra. Ma questa fu una nascita diversa da tutte le altre. Essa fu accompagnata da grandi manifestazioni spirituali. Cori di Angeli annunziarono quest’apportatore di pace che avrebbe dato agli uomini la Pace sulla terra, la Buona Volontà fra di loro. Gli uomini saggi vennero ed adorarono, portarono doni alla culla del tenero infante e il tempo passò. Il fanciullo crebbe, diventò uomo e disse: 

« Io non vi reco la pace, ma una spada». Quest’affermazione era ben diversa da quella che lo aveva annunziato come portatore di pace. Egli si dichiarò destinato ad una carriera molto diversa da quella cantata dagli Angeli nella santa notte. E la storia continua a dimostrare che la profezia si è attuata. Quella religione Cristiana che Egli venne a fondare è stata il flagello più sanguinoso che il mondo abbia mai conosciuto. La religione Maomettana è in qualche modo paragonabile alla Cristiana anche perchè è stata una religione di sangue, di guerra e di omicidio. 

Il mite Nazzareno disse che sarebbe venuta un’era di amore fra gli uomini, ma quelli che lo seguirono lottarono invece fra loro come selvaggi oltrepassando questi in astuzia e in invenzioni di torture per le loro vittime. Le nazioni Cristiane mantengono, ed hanno sempre mantenuto, armate e flotte. Pagano agl’inventori premi enormi per ideare nuove macchine da guerra e alti esplosivi coi quali distruggere il loro prossimo. Su tutto il mondo Occidentale è corso il grido di battaglia e niente ha uguagliato questa religione in crudeltà e di- struzione; le religione di Buddha ha conquistato i suoi molti milioni di fedeli senza sacrificare una sola vita, ma questa religione del mondo Occidentale è costata fiumi e fiumi di sangue, ha portato dolore e infelicità indescrivibili nel mondo. Mano a mano che le nazioni occidentali avanzano nel Mondo, noi la vediamo insanguinare, sopraffare, soggiogare. 

Perfino quando v’è pace fra le nazioni, imperversa ogni giorno la guerra di competizione. Non c’è cooperazione in questa lotta crudele. Ne abbiamo ovunque la prova con lo sviluppo dei sistemi di accaparramento. Ovunque è lotta e battaglia. Bisogna guardare bene in faccia questa realtà se si è Cristiani nell’anima; noi sentiamo nel cuore quando vediamo queste cose che v’è un errore e siamo obbligati a chiederci: «Fu dunque una bugia quella cantata dagli Angeli nella santa notte? Fu una burla quella stella di speranza che guidò gli uomini saggi? E’ tutta una delusione ciò che abbiamo udito ed è soltanto una religione crudele quella che abbiamo nel nostro mondo occidentale? » 

Spero amici, di potervi dimostrare stasera che vi è una ragione per tutto questo; che v’è una buona e giusta ragione per ogni atto di crudeltà commesso dal Cristianesimo al suo sorgere, e che questo malanno è come un necessario precursore di qualcosa di meglio, di uno stato di pace, di gioia e di amore, che la stella della speranza fu davvero la stella della speranza e tale rimane per tutti coloro che la cercano, e che il ritornello del canto degli Angeli non è che rimandato; che la triste condizione attuale è simile a quella di una persona che, per pulire una casa abbastanza ordinata ha bisogno di metter tutto in disordine, di ammontare le sedie una sull’altra, di togliere i tappeti, di alzar la polvere ecc. Ma tutto questo è fatto con l’intenzione finale di rendere la casa più pulita, più piacevole, migliore di prima. Quei tali fatti storici che appartengono alla storia passata della religione Cristia- na, sono del medesimo ordine: un caos presente dal quale verrà la fratellanza di amore e di buon volere. 

Per capir tutto ciò dobbiamo tornare indietro nel tempo. Noi sappiano dalle ultime lezioni che l’uomo non è sempre stato come è adesso; egli ha vissuto in differenti stati. Noi consideriamo tutto quello che si trova nel cosmo non è come adesso, ma come si è sviluppato lino allo stadio attuale. E’ della massima importanza non considerare le cose da un punto di visto materiale. Dobbiamo cessare di considerare noi stessi e questa terra come semplici forme. Dobbiamo cessare di considerare l’universo come una grandiosa macchina in moto perpetuo, e dobbiamo comprendere che le stelle sono gii organi di un grande Essere che noi chiamiamo col nome sacro di Dio; che queste stelle sono anche i corpi di grandi spiriti e che il loro moto nell’universo ha un significato. Sappiamo che il gesticolare di un uomo nel corso di una conversazione ha un significato particolare. Lo stesso può dirsi del movimento delle stelle. Mentre esse ruotano intorno allo zodiaco, un anno dopo l’altro, ognuna ha una posizione differente rispetto alle altre finché, dopo secoli innumerevoli, tornano alla medesima posizione. Ognuna di esse è un organismo senziente, vivente, pensante. I solstizi hanno significati diversi. Il solstizio d’estate produce un certo cambiamento sulla Terra; quando il sole passa al solstizio d’inverno, in dicembre, c’è sulla Terra un'altra influenza. Lo stesso dicasi per gli equinozi di primavera e autunno. Tutti rappresentano qualche cosa, tutti hanno un significato nel cosmo. 

La Terra stessa è un organismo senziente e vivente. Quando, in estate, vediamo i mietitori falciare il grano, non dobbiamo credere che ciò non comporti sensazione: la Terra lo sente. Una mucca che dà la forza vitale alla sua prole sente gioia e piacere di aver procreato; si sente meglio quando il vitellino succhia il latte. Così è con la Terra quando il grano viene raccolto dai mietitori. Lo stesso accade se cogliamo i fiori. D’altra parte, quando sradichiamo le piante, la Terra soffre come soffriremmo noi se ci strappassero i capelli. Quando spacchiamo una pietra la Terra sente piacere, perchè essa è il corpo di uno spirito incarnatosi qui, nella nostra Terra densa, onde procurarsi il materiale necessario alla costruzione dei corpi densi nei quali funzionano attualmente. Lo spirito della Terra aspira al giorno della redenzione, quando l’uomo sarà evoluto al punto di non aver più bisogno del corpo denso e potrà funzionare in un veicolo più etereo. Allora questo strumento sarà spiritualizzato in modo che noi potremo prenderne l’essenza spirituale scartando il corpo denso. Ciò potrà essere in certo modo ottenuto mediante l’iniziazione di cui parleremo più avanti. 

Parlammo già del mistero del Golgota e sentimmo che il grande spirito del Cristo penetrò nella Terra. Questo non fu che il principio del sacrificio. Esso non consiste unicamente nella morte del corpo di Gesù che passò in un momento, ma anche nella incarcerazione continua di quel Cristo che emanò dal principio del Cristo cosmico ed è ora lo Spirito Interiore della Terra qui confinato sino a che non abbia compiuto la redenzione dell’uomo. 

Ricordiamo che a una data epoca noi abitavamo il Sole; ossia, anche durante questo periodo della Terra, quando vivemmo qui l’ultima volta, eravamo in quella nebbia infuocata centrale e ci rimanemmo fino al tempo chiamato Epoca Iperborea. La ci cristallizzammo fino al punto di non poter più rispondere alle alte vibrazioni cui reagivano gli altri esseri solari, quelli che sono ora gli Arcangeli. Essi potevano progredire entro le vibrazioni solari; noi, no. Perciò cristallizzammo una parte di quella nebbia infocata per ripararci e in seguito a ciò dovemmo esser lanciati via. Allora, quando fu raggiunta la giusta distanza dal sole, potemmo cristallizzarci di nuovo e, più tardi, abbandonammo la parte che è ora conosciuta come la luna. Gli esseri che sono ora nella luna erano troppo cristallizzati; erano rimasti indietro, perciò dovettero esser lanciati via. Da queste due sorgenti emanano due tipi di vibrazioni: vibrazioni spirituali dal sole, e vibrazioni con tendenza all’indurimento dei corpi densi dalla luna. E’ l’equilibrio fra queste due serie di vibrazioni che ci mette in grado di tenere insieme i nostri corpi. 

A quel tempo l’uomo era completamente incosciente. I suoi occhi non erano stati aperti. Egli usava la sua forza soltanto per costruire organi interiori. Poi, gradualmente, la Terra si cristalizzò sempre più finché, verso la metà del periodo Atlantico, l’Ego era finalmente penetrato nell’umanità e l’uomo entrò in possesso di tutti i veicoli che adesso possiede. Allora egli divenne cosciente del mondo, ma era in uno stato molto diverso da quello attuale. Quando la coscienza è svegliata, essa comincia a lavorare nella materia come un lievito. Da quando, nel periodo Atlantico, i nostri occhi si aprirono interamente, l’atmosfera si rischiarò e noi cominciammo a vedere chiaramente le cose intorno a noi — da allora abbiamo lavorato nel periodo della Terra sui materiali dei nostri corpi come il lievito lavora nel pane e lo fa gonfiare. Così abbiamo alleggerito le varie condizioni e continuamente le stiamo alleggerendo. 

In Lemuria l’uomo aveva i tre veicoli inferiori: il corpo del desiderio, il corpo vitale e il corpo denso. Al di fuori aleggiava lo spirito. A quel tempo la terra era come fuoco. Vi si trovavano masse di incrostazioni circondate da acque in continua ebollizione, e le eruzioni vulcaniche erano molto frequenti. L’uomo aveva allora dei polmoni simili a tubi. Possedeva una vescica come quella che hanno oggi i pesci e mediante la quale poteva sollevarsi e attraversare grandi abissi. Man mano che la terra andava sempre più condensandosi, l’atmosfera di nebbia infuocata della Lemuria si cambiava in nebbia molto più densa; e questo accadeva nella prima parte del periodo Atlantico. L’uomo respirava nella densa atmosfera acquosa dell’Atlantide ma, gradualmente, questa subì dei cambiamenti fino a che l’uomo cominciò a respirare come facciamo adesso. 

Al principio del periodo Atlantico esisteva una fratellanza universale e quando celebriamo il rito battesimale che ci fa membri di una santa fratellanza quale dovrebbe essere la chiesa, (una comunità nucleo di questa grande fratellanza), il rito di consacrazione per mezzo dell’acqua è un ricordo di quel tempo, allorché l’uomo era veramente innocente, veramente amorevole e non aveva colpa in sé, il tempo in cui viveva nella densa atmosfera acquosa del primo periodo Atlantico. 

Nel secondo periodo tutto viene cambiato. S’inizia la separazione in comunità perche l’atmosfera acquosa in certo modo si rischiara e l’uomo comincia a respirare per mezzo dei polmoni. L’Ego umano era molto debole e dovette avere l’aiuto di qualcuno. Perciò Jehova, il più alto iniziato del periodo della Luna, che governa sopra gli Angeli e gli Arcangeli i quali lavorano con l’uomo, soffia nelle narici di questo, gli dà i polmoni e, con l’aria, lo spirito di razza che deve frenare la tendenza all’indurimento del corpo del desiderio, aiutandolo a tenerlo sotto il suo controllo. Il corpo del desiderio ha il controllo dei muscoli volontari; ogni movimento che facciamo è causato dal desiderio ed ogni nostro sforzo spezza i tessuti e indurisce sempre più ogni loro particella. Perciò Jehova si propone di aiutare l’umanità ad uscire dalla sua condizione densa per mezzo della legge. Le religioni razziali sono tutte basate sulla legge. 

«Io sono un Dio geloso e se voi adempirete i miei comandamenti io vi benedirò abbondantemente e farò il vostro seme così numeroso come le sabbie sulla spiaggia» dice il Dio razziale «ma se voi non obbedirete io manderò i vostri nemici contro di voi ed essi vi vinceranno». Jehova è il dominatore di tutte le razze e di tutte le religioni. Egli dette a ciascuna di queste razze un Arcangelo per essere il loro dominatore, il loro principe speciale. In Daniele 12-1 è detto che Michele è principe sopra gli Ebrei, e nel decimo capitolo un altro spirito di razza dice: «Io combatterò contro il Principe di Persia e il Principe di Grecia prevarrà». 

Così questi spiriti di razza lavorano con l’uomo, lo puniscono per mezzo di altri popoli e gli danno ricompense o castighi per le sue azioni. Il timore di Dio e il desiderio di ricompense materiali fu opposto ai desideri della carne e perciò sotto Jehova queste religioni razziali sono tali da costruire lo spirito nazionale. Esse soggiogarono e, meglio, trascurarono l’individuo per il bene della nazione. Gl’interessi dell’individuo sono sempre subordinati all’interesse della nazione. L’Ebreo non pensò mai a sè come a Salomone Levi; prima di tutto egli si considerava quale discendente dal seme di Abramo. Ciò che soprattutto egli teneva a proclamare era il suo essere Ebreo. Pensando al suo stato in modo più specifico, si sarebbe identificato colla sua tribù, ma soltanto come ultima cosa avrebbe pensato a sè come a individuo. 

Lo spirito di razza ebbe cura particolare di alcuni gruppi dì persone per esempio i Leviti fra gli Ebrei; questi erano specialmente destinati al sacerdozio, venivano riuniti presso i templi e specialmente allevati per essere i precursori e i maestri dei loro fratelli. Il loro sistema di accoppiamento e la regola di vita sessuale di questi particolari protetti indeboliva l’unione fra il corpo vitale e il corpo denso, il che facilitava l’iniziazione ed aiutava l’uomo a progredire. Finché lo spirito di razza lavora con noi, noi siamo sotto la legge vincendo soltanto l’influenza del corpo del desiderio; perciò ben disse Paolo che la legge durò fino alla venuta di Cristo. Ciò non significa finché non venne Cristo 2000 anni fa, ma « finché Cristo sia formato in voi », quando saremo liberi dai lacci del corpo del desiderio e vivremo secondo le vibrazioni del corpo vitale imbevendoci dello Spirito di Cristo. Allora, e soltanto allora, potremo elevarci al di sopra della nazionalità che è principio di separazione. Allora diventeremo capaci di essere fratelli degli uomini. 

Ora vediamo perchè Cristo disse tanto efficacemente: «Prima che Abramo fosse, Io sono». L’Ego era prima della nazione e deve essere esaltato al di sopra della nazione. Cristo venne a quello scopo, perché finché ci sono le nazioni non può esserci la fratellanza. Se abbiamo un certo numero di case costruite di mattoni, questi non possono venire usati per erigere un unico edificio se le case non vengono prima demolite. Quando i mattoni saranno tutti separati, allora potremo incominciare a costruire. Soltanto quando tutte le nazioni saranno state sminuzzate in individui, potremo cominciare a costruire la Grande Fratellanza umana. 

Per questo motivo le religioni di razza fallirono. Esse separarono gli uomini in gruppi antagonistici fra loro. Dunque le religioni di razza devono essere abrogate. Non possiamo sopprimere le nazioni se non separiamo i singoli individui. Perciò abbiamo le guerre, perciò abbiamo avuto le rivoluzioni con le quali gli uomini si sono ribellati contro i re e i dominatori ed hanno istituito le repubbliche. Ma ciò non basta. Vogliamo essere liberi individualmente. Vogliamo che ogni uomo sia legge a se stesso, ed è qui che sorge un grande pericolo. Noi non possiamo essere legge a noi stessi — non possiamo essere liberi finché non abbiamo imparato a rispettare i diritti degli altri. 

E così, sotto la religione di razza, gli uomini progredirono con l’obbedienza alla legge. Sotto il regime di Cristo che deve subentrare, l’uomo s’innalzerà al di sopra della legge per essere legge a se stesso. Come dice Goethe: 

```
« Da ogni forza che incatena il mondo. 
L’uomo si libera quando acquista il controllo di sé ». 
```

Questa è la mèta: dominio di sé, che ognuno deve conseguire per poter essere legge a se stesso, restando al di sopra della legge. Nessuno, ad eccezione dell’Anarchico, penserà mai di migliorare le cose assumendosi il potere di annientare gli altri e con questo mezzo egli renderà le condizioni peggiori di quello che erano. Il vero Anarchico, colui che veramente cerca di abolire la legge, è quegli che vive la vera vita, la vita pura. Obbedendo a ciascuna legge egli si innalza al di sopra di tutte le leggi. Noi, per esempio, abbiamo superato la legge contro il furto. Quella legge non ci è più necessaria, ma alcune persone non si sono elevate fino a quel punto e devono ancora avere la legge. Noi non desideriamo di rubare e quindi non abbiamo bisogno della legge che dice: Non rubare. Un pò per volta l’uomo si eleverà al di sopra di ogni legge. Allora, e soltanto allora, egli potrà essere legge a se stesso. Nel regime di Cristo l’uomo sarà spinto e guidato dall’amore e «il perfetto amore scaccia il timore». Le religioni di razza obbligano l’uomo ad agir bene per mezzo del timore, ma la religione di Cristo obbligherà l’uomo attraverso l’amore. Allora egli non potrà agire che rettamente. 

Tutte le religioni di razza — tutte, senza eccezione — mirano a un qualcuno che deve venire. La religione Egiziana attendeva Osiride, lo splendente Spirito Solare; quella Persiana attendeva Mithras, la Babilonese Tammuz. Tutti attendevano qualcuno che doveva liberare la Terra. Troviamo la stessa cosa anche nella mitologia nordica. Troviamo che i vecchi Norvegesi attendevano il « Crepuscolo degli Dei » e quando l’attuale regime fosse estinto, dal Mezzogiorno, da Muspelheim, la regione del calore, sarebbe giunto lo splendente Spirito Solare Sutar a stabilire un nuovo cielo ed una nuova terra. Troviamo questo in tutte le religioni e perfino nella religione Cristiana troviamo che i fedeli attendono uno Spirito Solare. Un tempo, nel rituale della Chiesa Cattolica, si usava la frase: « Nostro Signore il Sole ». E dal sole visibile che procede ogni particella di energia fisica ed è dal sole invisibile spirituale che procede tutta l’energia spirituale. 

Al momento presente non possiamo sostenere la vista diretta del sole. Essa ci accecherebbe. Ma possiamo guardare alla luce solare rii lessa che ci viene dalla luna. Nello stesso modo, l’uomo non può sopportare l’impulso spirituale diretto che viene dal sole, e perciò esso dovette esserci inviato per mezzo della luna, tramite Jehova, il Reggente della Luna. Questa è l’origine delle religioni di razza. Dopo venne il tempo in cui l’uomo poteva ricevere l’impulso spirituale più direttamente e Cristo, lo Spirito attuale della Terra, venne per preparare tutto questo. La differenza fra il Cristo della Terra e il Cristo Cosmico s’intenderà meglio con una illustrazione. Immaginate una lampada nel centro di una sfera cava di metallo lucente. La lampada diffonderà i suoi raggi su tutti i punti della sfera e rifletterà lampade in tutti i diversi punti. Così il Cristo Cosmico — il più grande iniziato del periodo del Sole — diffonde i suoi raggi. Egli è nel Sole spirituale. Il Sole è triplice. Noi vediamo quello esterno, il sole fisico. Dietro a quello, o nascosto in quello, c’è il sole spirituale da cui viene l’impulso dello Spirito Cosmico Cristo. Al di fuori di questi due c’è qualcosa che noi chiamiamo Vulcano e che può essere veduto soltanto come un mezzo globo. In occultismo diciamo che quello è il corpo del Padre. Ivi abbiamo il Padre, quindi lo spirito che è in Vulcano. Abbiamo Cristo, lo Spirito nel Sole; e abbiamo Jehova, lo Spirito nella Luna, che manda la luce riflessa sia fisica che spirituale. 

Prima dell’avvento di Cristo, tutti gl’impulsi spirituali venivano all’uomo per mezzo della Luna come religioni di razza. Soltanto mediante l’iniziazione fu possibile di entrare in diretto contatto con l’impulso spirituale solare. Un velo pendeva davanti al tempio. 

Quando arrivò il tempo in cui lo spirito di Cristo poteva essere accolto sulla Terra per i progressi che avevamo fatti, un raggio dal Cristo Cosmico venne qui e s’incarnò nel corpo del nostro Fratello Maggiore Gesù. Dopo che il sacrificio sul Golgota fu compiuto, dopo la morte di quel corpo che egli occupò, egli si ritirò sulla Terra. Prendete a testimonianza le sue stesse parole. In nessun altro modo si può interpretare il detto: «Questo è il mio corpo». Egli spezzò il pane; è lo spirito della Terra che produce quel pane. «Questo è il mio sangue». I succhi che sono nella pianta fanno il vino. Non fu detto: Questo simbolizza il mio corpo e il mio sangue. Egli disse chiaramente: «Questo è il mio sangue». 

Nel Nuovo Testamento, il Vangelo di San Giovanni 13-18 dice: «Colui che mangia il mio pane ha alzato il suo tallone contro di me». Lutero, che l’ha tradotto in Germania, e non era legato da nessuna delle restrizioni imposte ai traduttori della Bibbia dal Re Giacomo, traduce : « Colui che mangia il mio pane mi calpesta ». Ad ogni passo che facciamo noi calpestiamo lo Sipirito della Terra, e il corpo e il sangue di quello spirito sono consumati fra noi, e quello spirito attende il giorno della redenzione, quando ci saremo sollevati tanto al di sopra delle nostre condizioni materiali da render possibile per lo Spirito della Terra la liberazione dalla sua attuale esistenza densa e ristretta. 

Lo spirito di Cristo è dunque il primo risultato di un impulso spirituale diretto. Vi parlammo dei differenti moti dei pianeti, e delle loro varie influenze nei diversi tempi dell’anno. Sappiamo che al tempo in cui lo spirito solare è nelle ragioni nordiche, ed abbiamo qui il sole al solstizio d’estate, tutti gl’impulsi fisici si concentrano sulla Terra. Noi riceviamo tutto il bene che v’è nel sole lungo linee fisiche; è quello il tempo in cui il grano e l’uva maturano e tutto si riproduce nel Mondo Fisico. Allora l’impulso spirituale è momentaneamente annullato, ma quando, al contrario, il sole passa al solstizio d’inverno in dicembre, l’impulso spirituale raggiunge il culmine. Esso è anche più forte di notte che di giorno. Vi furono tempi quando le chiese rimanevano aperte tutta la notte ma si chiudevano a metà del giorno perchè si sapeva che quello era il tempo della maggiore oscurità per quel che riguardava le influenze spirituali. Però quando ci ricordiamo queste cose, vediamo che al tempo quando i giorni sono più corti e le notti più lunghe, in quella santa notte di cui parliamo quando il Cristo nacque come il sole che doveva illuminare le nostre tenebre — l’influenza spirituale è più forte e può essere più facilmente raggiunta. Questa è la grande verità racchiusa nella stella della santa notte illuminante la più lunga e più scura notte dell’anno. 

Quando Parsifal si mosse per andare con Gurnemanz al Castello del Graal, egli chiese a Gurnemanz; « Chi è il Graal? » 

```
« Questo non lo diciamo, ma tu sei stato da lui chiamato,   
La verità non potrà restare nascosta per te.   
La ricerca ci allontana da lui sempre più,   
Quando egli stesso non ci guida».   
```

Ciò significa che in tempi lontani, prima della venuta di Cristo, soltanto alcuni privilegiati potevano seguire il sentiero dell’iniziazione. Nessuno poteva cercare quel sentiero — nessuno poteva andare al di là del punto ove si trovava il resto dell'umanità — ad eccezione di alcuni prescelti, come i sacerdoti e i Leviti. Questi erano condotti al tempio ed ivi aggruppati insieme. Si sposavano fra loro in certo particolare modo; alcuni erano uniti con uno scopo definito in vista e cioè perchè potessero sviluppare quella giusta rilassatezza fra il corpo vitale e il corpo denso necessaria per l’iniziazione. Deve aver luogo una separazione onde poter sollevare i due eteri e abbandonare gli altri due. Ciò non poteva farsi con l’ordinaria umanità. Essa era ancor troppo soggetta al corpo del desiderio. Bisognava dunque aspettare. 

Perfino delle persone che vivevano in prossimità dei templi era pericoloso tentare la liberazione. L’impresa poteva riuscir meglio in periodi speciali, e quella notte era uno di essi. Quando il massimo impulso spirituale era presente, restava assai più facile mettervisi in contatto che in qualsiasi altro periodo dell’anno. Così nella Santa Notte che noi chiamiamo di Natale, era cosa abituale per gli Uomini Saggi — quelli che cioè erano al di là dell’umanità ordinaria — di guidare ai templi coloro che stavano per divenire saggi e perciò meritevoli dell’iniziazione. Si eseguivano alcune cerimonie e i candidati erano immersi in un sonno letargico. Essi non potevano allora ricevere un’iniziazione in pieno stato di veglia; dovevano essere in «trance». Quando la percezione spirituale si risvegliava in essi, era dato loro di guardare attraverso la Terra — senza scorgere alcun dettaglio all’infuori della Terra stessa divenuta come trasparente — e vedevano allora la stella a mezzanotte, il sole spirituale. 

Prima della venuta di Cristo la Terra era influenzata dall’esterno, così come gli Spiriti di Gruppo agiscono sugli animali. Cristo venne per agire dall’interno. Prima di allora, quando i neofiti dovevano essere portati in contatto con lui, potevano vedere in quella Santa Notte la stella di Cristo proprio mentre la Vergine Immacolata era sull’orizzonte Orientale, e il piccolo Figlio solare del nuovo anno si muoveva verso l’emisfero Settentrionale per salvarci dall’oscurità, dalla fame e dal bisogno che risulterebbero senza di lui. Allora quegli Uomini Saggi potevano vedere nella Santa Notte la Stella che è la speranza spirituale dell’uomo come il sole fisico, allora nato, ne è il salvatore materiale. 

Non pensate che essa brillasse soltanto in quel tempo; ora si può vederla più facilmente di prima, perchè quando il Cristo venne cambiò le vibrazioni della Terra e da allora le cambia di continuo. Egli « squarciò il velo del tempio » — Egli aprì il Santo dei Santi, il luogo dell’iniziazione — a «chiunque lo voglia!» Da quell’epoca non è più necessario il sonno letargico, nè nessuno stato soggettivo per conseguire l’iniziazione. C’è un’entrata cosciente nel tempio per tutti quelli che vogliono andarvi. 

E col tempo quella religione che egli ci ha portato spazzerà via tutti i dolori; asciugherà le lacrime di tutti gli occhi. Dove è stata la guerra, ivi sarà la pace, e sicuramente, così sicuramente come egli venne per compiere questo lavoro, così sicuramente come la prima parte della sua profezia si è avverata, anche l’altra grande e gloriosa profezia si realizzerà: gli uomini abbandoneranno la spada per il vomere, e le lance serviranno alla potatura. 

Abbiamo ancora una cosa da considerare e cioè i doni che questi uomini saggi portarono, i doni che dovevano essere depositati ai piedi del Salvatore, come è detto nella vecchia leggenda. La leggenda ci dice che uno portò l’oro, uno la mirra, il terzo l’incenso. Dell’oro noi sentiamo sempre parlare in simbologia come emblema dello spirito. Così per esempio nella prima scena dell’Anello dei Nibelunghi noi vediamo l’oro del Reno. Il fiume Reno è preso come emblema dell’acqua e l’oro si vede risplendere sulla rupe simboleggiante lo spirito universale nella sua perfetta purezza. Più tardi esso viene rubato e ne vien fatto un anello da Alberico rappresentante l’umanità alla metà del periodo Atlantico quando lo spirito era penetrato negli uomini. Allora l’oro perdette il suo valore, venne smarrito e fu causa di tutti i dolori della terra. Più tardi sentiamo degli alchimisti che si provarono a cambiare i metalli vili in oro; è questa una maniera spirituale per significare che essi volevano purificare questo corpo denso, raffinarlo ed estrarne l’essenza spirituale. 

Perciò il dono di uno degli uomini saggi è lo spirito. L’altro porta la mirra. La mirra è l’estratto di una pianta aromatica che cresce in Arabia, pianta molto rara, rarissima. Perciò questa simboleggia la cosa che l’uomo estrae quando egli si purifica. Quando ha purificato il suo sangue dalla passione, l’uomo diventa casto e puro come una pianta. Egli divenne la pianta invertita prima di divenire la pianta pura simboleggiata dalla Rosacroce, dal Diamante dell’Anima e così via; quindi il suo Corpo diviene un’essenza aromatica. Enunciamo un fatto reale - non parliamo per similitudine quando diciamo che ci sono degli uomini santi, tanto santi che emanano un aroma. Si dice questo di alcuni santi Cattolici, ed è vero. Perciò la mirra rappresenta quell'essenza animica che si estrae dall’esperienza del corpo. Essa è l’anima. 

Il terzo dono fu l’incenso. L’incenso è una sostanza fisica di carattere leggerissimo; è spesso usato nei servizi religiosi come rivestimento alle invisibili influenze presenti. Un’illustrazione delle proprietà dell’incenso si trova nella storia del regicidio di Serbia. Il Ministro dell’Interno ha pubblicato le sue memorie e riferisce come curiosa circostanza che ogni volta che veniva usata una certa specie d’incenso per attirare altri nella cospirazione, riuscivano; a volte non adoperavano incenso ed allora fallivano. Ciò dimostra che in alcune occasioni, e certo inconsciamente, veniva fornito un rivestimento ad alcuni spiriti che volevano aiutare i cospiratori riuscendovi efficacemente. — 

Questa è la chiave dei tre doni che furono offerti dagli Uomini Saggi: — lo spirito, l’anima e il corpo. Cristo diceva: « Se volete seguirmi, dovete vendere tutto quello che possedete ». Non dovete serbar niente per voi stessi. Dovete rinunziare al corpo, all’anima, allo spirito, a tutti, per la vita superiore; tutto per Cristo. Non per un Cristo esteriore, ma per il Cristo interiore. La leggenda dice che i tre Saggi fossero uno giallo, uno nero uno bianco, rappresentando così le tre razze che abbiamo sulla Terra: i Mongoli, i Negri e gli uomini Bianchi. Perciò si vede ben dimostrato nella leggenda che eventualmente tutti verranno a questa benefica religione di Cristo. « A Lui tutti s’inchineranno ». Ognuno verrà col tempo condotto dalla stella a Cristo. Ma, lasciateci proclamare questo solennemente, — non a un Cristo esteriore, ma al Cristo che è dentro di noi. Come dice Angelo Silesio. 

```
Anche se Cristo nasce mille volte in Bethlehem,   
Se Egli non nasce in te, l’anima tua sarà desolata.   
Vanamente tu guardi alla croce sul Golgota,   
Se dentro di te essa non è nuovamente innalzata.   
```

### <h3 id="lecture-17">Conferenza n°17: Il mistero del Santo Graal</h3>

In questa lettura viene preso in esame uno dei più antichi misteri che esistevano in molte parti del mondo Occidentale durante il Medio-Evo e che sono esistiti, sotto diverse forme, in diversi paesi, fin dagli albori della conoscenza umana. 

Come abbiamo già detto, in Europa c’era, durante il Medio-Evo, un certo numero di questi misteri; nella Russia del nord i Trottes insegnavano una fase particolare del Ministero del Mondo. In Irlanda fiorivano i Druidi. Quando ci viene detto che i nostri padri adoravano sotto una quercia, ciò significa sotto la guida dei « Druidi », giacche Druido significa quercia, e quando diciamo che Bonifacio abbattè la quercia, intendiamo che Bonifacio pose fine alla distruzione dei Druidi. 

Nella parte settentrionale della Spagna esisteva il mistero del santo Graal. Questo mistero era amministrato da una lega di santi cavalieri che abitavano nel Castello di Monsalvato, ed era loro compito di proclamare all’umanità grandi verità spirituali in modo facilmente comprensibile, e di dare così in simboli quello che non poteva essere direttamente presentato all’intelletto. 

L’uomo è pervenuto al suo stato attuale da uno stato in cui egli non era affatto cosciente di ciò che esisteva al di fuori del suo corpo; egli doveva ancora elevarsi e queste leggende e simboli erano i mezzi onde prepararlo alla percezione intellettuale della via ch’egli doveva percorrere; così tutti coloro che venivano a contatto di questi misteri, sia che apprendessero od ascoltassero, sono quelli che oggi provano il desiderio dello studio di queste cose, mentre la maggioranza delle persone che, naturalmente, non passarono per la trafila di tali insegnamenti, sono quelli che non possono ancora sentire il desiderio interiore di vivere la vita spirituale. Perciò, se in qualche modo sentiamo l’influenza spirituale dentro di noi, ciò dimostra che ad un dato tempo noi siamo stati preparati per ricevere queste verità in modo intellettuale, ed è il ripetuto sforzo imposto dai primi maestri che porta l’umanità agli stadi superiori. La ripetizione non è senza scopo, anzi è della massima importanza che una verità spirituale venga proclamata più volte. 

Abbiamo già detto che l’umanità, almeno in massima parte, sta oggi lavorando sui suoi corpi del desiderio, e cerca di frenare i suoi desideri per mezzo della legge; quando lo sviluppo occulto comincia, quando l’uomo sta per diventare un pioniere, bisogna agire sul corpo vitale, e sul corpo vitale si agisce particolarmente mediante la ripetizione. 

Il corpo vitale è il principio più importante della pianta; quello che fa sviluppare alla pianta stelo e foglie in successione alternata, così che la pianta diviene sempre più grande; ma non c’è varietà, la pianta procede sempre ripetendosi. Stelo, foglie ramo: sempre la stessa cosa. 

In questo modo agisce tutto ciò che ha soltanto un corpo vitale: così quando vogliamo agire sul corpo vitale dobbiamo farlo attraverso questo metodo di ripetizione. Noi abbiamo i quattro eteri presenti nel nostro corpo vitale, e i due eteri inferiori hanno cura delle funzioni fisiche, come ricordiamo particolarmente dalle lezioni sulla « Vista spirituale » e sulla « Vista interiore » giacché noi vediamo che i due eteri superiori devono essere allontanati quando vogliamo funzionare nei mondi superiori, e questo ripetuto sforzo è ciò che rende possibile la divisione fra i due eteri inferiori e superiori. Per questo le Chiese sono tuttora fattori necessari per Io sviluppo spirituale, giacché esse insegnano ai fedeli di pregare senza interruzione, ma non egoisticamente; dobbiamo pregare disinteressatamente e in armonia col bene universale. Se noi pregassimo per la pioggia e il nostro vicino per il tempo asciutto, e che le nostre preghiere venissero esaudite, avremmo il caos. E non crediamo che con Dio si possa contrattare, come sembrerebbe pensassero coloro che gridano di più nelle riunioni di preghiera. C’è una particolare attitudine spirituale da raggiungere e il mistico la conosce molto bene quando entra nel suo santuario intimo. 

La preghiera è come il contatto stabilito da un interruttore elettrico; questo non crea la corrente, provvede semplicemente un canale attraverso il quale la corrente elettrica può fluire. Similmente la preghiera crea un canale attraverso il quale la vita e la luce possono riversarsi in noi per la nostra illuminazione spirituale. 

Se l’interruttore fosse di legno o di vetro non sarebbe di nessuna utilità infatti esso costituirebbe una barriera che l’energia elettrica non potrebbe affatto superare perchè ciò è contrario alla sua natura. Per essere efficace deve essere costruito di un metallo conduttore; allora soltanto è in armonia con le leggi dell’elettricità. 

Se le nostre preghiere sono egoistiche, mondane e prive di considerazione per il nostro prossimo, esse sono come l’interruttore di legno e frustrano lo scopo cui dovevano servire perchè contrario allo scopo divino. Per essere vantaggiosa la preghiera deve essere in armonia con la natura di Dio che è Amore. Le righe seguenti uscirono nel giornale « Luce di Londra alcuni anni fa e sono state conservate dalle scrivente come: 

```
UNA PREGHIERA IDEALE 

Non vi chiedo più luce, o Signore,   
Ma occhi per vedere ciò che essa è.   
Non canti più dolci, ma orecchi per udire   
Le melodie del presente.   
Non più forza, ma capacità di cambiare   
La forza che possiedo.
Non più amore, ma l’abilità di trasformare
Un cipiglio in una carezza.   
Non più gioia, ma come sentire   
La sua vivificante presenza a me vicina,   
Per dare agli altri tutto ciò che ho   
Di coraggio e di allegrezza.   
Nessun altro dono io chiedo, caro Signore,   
Ma soltanto il senso di vedere   
Come meglio usare quei preziosi doni   
Che tu mi hai accordati.   
Concedimi di dominare ogni timore,   
Di conoscere ogni santa gioia,   
Di essere l’amico che desidero essere,   
Di dire le verità che conosco,   
Di amare la purezza, di cercare la bontà,   
Di elevare con tutto il mio potere   
Tutte le anime, per restare in armonia   
Nella perfetta luce della libertà.   
```

Questo è il genere di preghiera che innalza, che nobilita un uomo e più un uomo o una donna coltiva quest’attitudine mentale, e accoglie in sè queste alte aspirazioni, più essi portano i due eteri superiori al di sopra del corpo vitale. Perciò le chiese dicono: pregate, pregate, pregate. Esse si accordano con l’insegnamento occulto perchè il corpo vitale viene influenzato dalla costante ripetizione di elevate aspirazioni. Prima di avanzare nel sentiero occulto, è necessario di ottenere rilassatezza fra gli eteri superiori e quelli inferiori. Potremo così funzionare al di fuori lasciando il corpo denso in custodia dei due eteri inferiori, e qui sta il pericolo per il medium e per chiunque arrivi ad una certa fase di chiaroveggenza involontaria mediante esercizi di respirazione. Quando un tale individuo esce dal corpo denso, lo fa involontariamente; egli trasporta con sè tre eteri e perciò il corpo non è custodito. Su questa strada si trova la decadenza mentale e morale e, spesso, la pazzia. 

Non c’è che una via sicura per sviluppare le nostre facoltà latenti. Non importa quello che ognuno può dire in contrario; l'esperienza dimostra che lo sviluppo dei poteri spirituali dipende dalla purificazione e dall’aspirazione disinteressata; questo è quanto i misteri insegnavano nei tempi antichi. 

Per comprendere il mistero del Sacro Calice è necessario che noi percorriamo le diverse epoche dal tempo dopo che la terra emerse dal caos. Essa era oscura e l’uomo vi si trovava racchiuso. Adamo era di terra come sono ora i minerali. 

Veniamo quindi alla seconda epoca, l’Epoca Iperborea in cui l’uomo ha un corpo denso e un corpo vitale; fu quello lo stadio vegetale. Il suo cibo veniva dalle piante e si parla di Caino come di un agricoltore. Segue l’Epoca Lemuriana e l’uomo acquista il corpo del desiderio. Egli ha tre veicoli come gli animali. 

Ed eccoci allo stadio per il quale gli occorre un cibo di natura tale da nutrire tutti e tre i suoi corpi. Egli ottiene questo cibo da animali viventi come quando Abele era pastore. 

Nella quarta Epoca, l’Epoca Atlantica, l’uomo evolve la mente. Il pensiero distrugge sempre del tessuto e produce deterioramento, perciò l’uomo deve avere come cibo qualcosa che si decomponga nel suo corpo ed egli comincia a mangiare le carcasse di animali. Udiamo così parlare di Nembrod che era un forte cacciatore. 

Finalmente l’uomo raggiunge lo stadio in cui gli occorre dimenticare la sua natura spirituale e deve pensare a questa vita come alla sua unica vita; gli occorre perciò qualcosa che lo aiuti a dimenticare. Questo stadio ha inizio con Noè e coi pochi che vennero salvati con lui i quali furono i pionieri della presente Epoca Ariana; Noè è quegli che coltiva la vite e fa il vino che deve aiutare l’uomo a dimenticare. L’uomo deve temporaneamente dimenticare la parte spirituale della sua natura per poter sviluppare interamente l’aspetto materiale; così Cristo cambia l’acqua in vino il che è simbolicamente rappresentato nel suo primo miracolo. 

Nelle religioni primitive soltanto l’acqua veniva usata nel servizio del Tempio. Il Dio del vino, Bacco, venne in Grecia prima di Cristo onde preparare il tempo dell'orgia materiale necessaria per indurre l’uomo a dimenticare. Così l’uomo divenne sempre più materiale. La religione Cristiana è la sola che abbia sanzionato l’uso del vino. L’uomo per conseguenza si è sempre più imprigionato in questo veicolo fisico. Adesso occorre un impulso per sollevarlo e, al momento attuale, possiamo scorgere segni di questo impulso in più direzioni. Lo vediamo nel grande movimento di temperanza che si è diffuso in questo paese, in questa America con ragione chiamata il crogiolo. 

Il vino si cambia di nuovo in acqua. Abbiamo compiuto la conquista del mondo materiale come lo dimostra il nostro meraviglioso progresso qui, nell’occidente. Dobbiamo tornare all’uso dell’acqua per riguadagnare, in grado più elevato, la visione spirituale che abbiamo perduta. A questo aspira il mistero del Sacro Calice; purificare l’uomo in modo che egli possa riconquistare quella vista spirituale. E come noi diamo oggi ai nostri bambini dei libri illustrati, nei tempi lontani ci vennero dati questi miti perchè agissero sui nostri sentimenti preparandoci a comprendere. 

Due erano le speciali caratteristiche di questi cavalieri: la purezza e l’innocenza, due qualità che vanno bene insieme. 

Vedemmo nella lezione precedente che quando due entità, spirito di gruppo o individuo, o quando un essere qualsiasi è strappato violentemente dal suo corpo, come nel caso dell’uccisione, qualcosa rimane pur sempre. 

Se prendiamo una pesca matura e la tagliamo, il nocciolo cade liberamente; non è più unito alla polpa del frutto. 

Inversamente, se prendiamo un frutto non ben maturo, una parte della polpa rimarrà sempre attaccata al nocciolo. Essa dimostrerà una tenacità completamente estranea alla polpa del frutto maturo. Considerate questo corpo come il nocciolo; esso è la parte dura, cristallizzata, mentre lo spirto è la parte sottile. Se noi strappiamo questa parte sottile all’improvviso con una scossa, che cosa succede? Il corpo fisico trattiene una parte di quell’anima, sia essa di un es- sere umano o di un animale, ed è sempre la parte inferiore. Quando Cristo si dipartì in quella maniera violenta, mediante la morte in croce, qualcosa rimase attaccato al corpo di Gesù e ciò era la parte più bassa dei principi superiori di Gesù, perchè perfino lui, il più perfetto degli uomini, aveva qualche cosa d’imperfetto, ed era necessario che questo fosse lasciato indietro e che soltanto la parte assolutamente pura fosse estratta. 

Nell’uccisione improvvisa degli animali la parte inferiore dell’anima si attacca al corpo, lo spirito di gruppo ha perduto le passioni che rimangono nella parte che noi mangiamo. Quello spirito di gruppo però pensa continuamente: «Devo avere un altro veicolo». Quest’idea è impressa in ogni cellula a causa del nostro continuo assassinio e così noi troviamo l’intenso desiderio sessuale che reclama soddisfazione in ogni particella di carne che mangiamo. 

Fu Nembrod l’Atlantico, il primo che uccise per mangiare inaugurando così il male sociale. E così uccidendo gli animali non danneggiamo loro soltanto; il maggior danno lo rechiamo a noi stessi col male sociale che resta in noi, e quando parliamo di male sociale non intendiamo soltanto quello che comunemente si chiama così, la cosa contraria alla Chiesa e allo Stato, ma qualsiasi relazione, eccetto quella compiuta come sacrificio onde provvedere un corpo per un Ego che si reincarna. Ogni altro uso della funzione creativa sia in grande che in piccolo, è male sociale. 

Se comprendiamo la relazione fra il male sociale e il nutrirsi di carne a danno della vita altrui, possiamo anche comprendere perchè i Cavalieri del Sacro Calice erano puri e inoffensivi. Viene poi il momento in cui Parsifal spezza il suo arco ed esclama: « Non voglio più immettere nel mio corpo le particelle che reclamano vita separata e vogliono continuamente creare: vivrò la vita pura e inoffensiva ». Soltanto quando arriva a questo, l’uomo può sentire la compassione. Fino a che uccideremo non potremo sentire la vera compassione. 

All’epoca vostra e mia, tutto questo uccidere è concentrato in un luogo speciale e naturalmente noi non vediamo gli animali uccisi, ma siamo ugualmente responsabili dei loro tormenti proprio come se avessimo parte diretta nella loro uccisione. Potremmo noi varcare la soglia di quel sanguinoso recinto, sollevare quel coltello, fissare quegli occhi morenti e poi andarcene a gustare la carne delle nostre vittime? Noi non potremmo. Siamo troppo avanzati nell'evoluzione per questo. Noi possiamo avere la carne senza il nauseante spettacolo dei macelli, e nondimeno voi ed io rechiamo un grave danno ad un altro essere umano. Perchè voi ed io non vogliamo andarci, egli deve starci un giorno dopo l’altro, un mese dopo l’altro, un anno dopo l’altro, e uccidere, uccidere, uccidere. Voi ed io scansiamo la brutalità che vediamo concentrata in lui ad un punto tale che la legge lo ritiene, sotto certi aspetti, come un proscritto. Non gli verrà concesso di sedere in una giuria dove sia questione di pena capitale perchè egli si è tanto abbrutito da perdere ogni considerazione per la vita. 

Amici, cessiamo di distruggere, aspiriamo a costruire e lasciamo che tutte le creature vivano. Esse hanno diritto alla vita tanto quanto noi stessi. Ella Wheeler Wilcox rivendica il loro diritto con le seguenti bellissime parole: 

```
Sono la voce di chi non parla; 
muto parlerà a mio mezzo   
Finché un sordo orecchio del mondo   
Sia indotto ad ascoltare 
torti fatti al debole che non può parlare.   

La stessa forza che ha formato il passero   
Ha plasmato l’uomo, il re.   
Dio del Tutto   
Dette una scintilla di anima   
A chi è provvisto di pelliccia e di piuma.   

Ed io sono il custode di mio fratello   
E combatterò la sua battaglia 
E dirò la parola   
Per animali e uccelli   
Finché il mondo ristabilirà la giustizia».   
```

Oggi la comprensione di queste cose è più frequente; vediamo che la rinunzia ai nostri appetiti inferiori segna il principio della compassione; ci purifichiamo col pensiero nel desiderio e nel corpo e così progrediamo. Nel mito presentatoci da Wagner abbiamo una delle più meravigliose interpretazioni del fatto che alcuni di noi possono avanzare e divenire aiutatori dell’umanità. Parsifal è l’uomo che ha purificato se stesso ed è divenuto inoffensivo. Ciò fu visto e sentito spiritualmente da Wagner nella mattina di un lontano Venerdì Santo quando egli, seduto sulle sponde del lago di Zurigo, vide tutto intorno a sé, operare le forze della vita. Wagner si domandò qual relazione poteva esserci fra la morte del Salvatore sulla croce e questo germogliare di ogni cosa nella natura. Là egli penetrò sino in fondo il mistero del Sacro Calice. 

Noi ricordiamo dall’ultima lezione come l’uomo sia la pianta capovolta. 

Platone ammise questo concetto quando disse che l’anima del mondo è crocifissa. Il braccio orizzontale della croce rappresenta le linee d’influenza degli spiriti di gruppo animale che circondano la Terra, manifestandosi attraverso la spina dorsale orizzontale degli animali; essi sono fra il regno vegetale e quello umano. Le piante sono rappresentate dal braccio inferiore della croce e l’uomo da quello superiore. 

Sappiamo che gli spiriti di gruppo delle piante sono nel centro della terra ed essi irradiano linee di forza che passano continuamente attraverso gli alberi e le piante. L’uomo, al contrario, riceve la sua influenza spirituale dal sole attraverso la testa, e perciò, in questo senso, egli è la pianta capovolta. Sappiamo anche che la pianta prende il suo alimento attraverso le radici e che l’uomo lo prende dalla testa. La pianta è casta e priva di passione; il fiore è il suo organo creativo ed essa castamente lo spinge verso il cielo: L’uomo spinge il suo organo creativo, pieno di passione, verso la terra. 

L’uomo esala la velenosa anidride carbonica mentre la pianta emana il vivificante ossigeno; perciò l’uomo è l’opposto della pianta. Ora nel mistero del Sacro Calice l’uomo fu indotto a vedere o, piuttosto, a sentire questa verità. Gli fu detto: 

« Guarda intorno a te; vedi ovunque nella natura le innumerevoli piante che crescono, i semi che germogliano. 

La forza creativa che vedi in loro è la stessa che si trova in te e in ogni essere umano; ma nella pianta essa si esprime in modo opposto. Vi è l’abisso della passione fra la pianta e Dio». 

« Anche gli animali sono pieni di passione; essi hanno il sangue rosso passionale mentre nella pianta vediamo la castità e questa castità deve essere riconquistata ». 

« Ci sono alcune fasi di avanzamento attraverso le quali tu devi passare, devi tornare puro e senza passione; perciò questo emblema, il Sacro Calice, che qui vedi, è come il calice della pianta che contiene il seme. E’ l’emblema della purezza che devi sempre tener davanti per aspirare a quell’altezza ideale — la purezza che è innata nella pianta». 

Questa concezione è incorporata anche nella coppa della comunione che si usa nelle chiese; essa è l’emblema dell’ideale per cui lottiamo, e in Germania la coppa della comunione porta lo stesso nome ( Kelch ). In varie altre lingue il suo nome ha pure un analogo significato. 

Dunque la coppa della Comunione non è una coppa da vino, ma una coppa a cui dobbiamo guardare come contenente la vera essenza della vita nella primitiva purezza — un’essenza sprituale vivificante. Non lo spirito paralizzante di Noè, non il fermentato spirito di decomposizione, ma quel fluido vitale che è il sangue della pianta. Qui abbiamo la descrizione di uno degli emblemi proposti ai discepoli dei misteri come ideali da attuare in loro stessi. 

L’altro era la Santa lancia simbolizzata dal raggio di sole che discende ed apre quel fiore II raggio di sole è la rappresentazione del potere spirituale che opera di continuo per produrre tutto ciò che è nell'universo; potere grandissimo ma molto pericoloso quando viene usato senza discriminazione o con abuso come chiaramente vediamo nella leggenda di Parsifal, dove Parsifal, Anfortas e Klingsor rapprentano tre classi. Anfortas usava il potere spirituale senza discriminazione, Klingsor lo usava per scopi egoistici e soltanto Parsifal lo usava come dovrebbe sempre essere usato. Il potere è lo stesso, ma produce differenti effetti secondo i differenti modi di usarlo. Il fuoco è il più grande alleato dell’uomo se si può controllare e se lo si usa per intenti buoni; ma altrimenti diventa pericoloso. 

Parsifal rappresenta il mistico i cui sentimenti sono stati ridestati. Egli non può ricevere il potere spirituale fino a che non sia stato tentato e provato perchè chi è dotato di sentimenti profondi è suscettibile di commettere errori. Contro il male manifestato invece, l’uomo è sicuro a causa della sua stessa innocenza, come quando Parsifal non arriva a scorgere niente di sensuale nelle offerte delle donne-fiori è cosi sincero e puro che tutto ciò non lo colpisce affatto; ma innocenza non è affatto sinonimo di virtù. L’innocenza è una purezza negativa come la vediamo in tutti i bambini, ed è molto differente dalla virtù uscita incolume dal fuoco della tentazione e mantenuta su retto sentiero per un innato sentimento di giustizia. L’innocenza non è stata provata ed è inferiore alla virtù del peccatore pentito e riformato che cerca la rettitudine come unico mezzo per conseguire la gioia e la pace avendo conosciuto le sofferenze che si trovano lungo la via del male. 

Anfortas è tentato, cade e soffre. Parsifal vede le sue sofferenze e può partecipare alla sua pena per il fatto di aver spezzato l’arco ed esser diventato inoffensivo. L’uomo che è capace di uccidere non può anche esser capace di sentire la compassione. Chi è inoffensivo è tenero di cuore e capisce quanto bene può venire da quella sua sofferenza. Generalmente Parsifal è molto allegro e gioioso avendo lasciato dietro di sè Herzleide, il dolore. Vedete come nel giardino, coi fiori-viventi, la sua faccia risplende di gioia innocente. Poi viene la tentazione di Kundry che gli cagiona dolore — qualcosa a cui Parsifal non è abituato, — e, per forza di associazione, si presenta davanti alla sua visione interiore l'altra scena che gli procurò dolore — la scena nel castello del Calice, dove il re colpito stava officiando nei sacri riti. Egli vede e comprende a causa di quella simpatia che la sua inoffensività ha generato. Senza di essa anch’egli avrebbe potuto soccombere alle sottili tentazioni di Kundry. 

Klingsor è proprio l’antitesi di Parsifal. Egli non è uno sciocco; ha la conoscenza, e per mezzo della conoscenza adopera il suo potere separandolo interamente dal sentimento. Egli si è mutilato: ha ucciso ogni sentimento anziché cercare di controllarlo. Quando ci incamminiamo sul sentiero mistico, i sentimenti sono potentemente eccitati e, a meno che non siamo diventati inoffensivi e abbiano cessato di vivere con cibo impregnato di sentimenti inferiori, noi siamo molto suscettibili a cadere come è dimostrato dal fatto ben noto che le persone ultra-devote sono eccessivamente sensuali e sono state causa di grandi scandali nella Chiesa che le ha considerate come ipocrite, mentre, in realtà, erano lealissime ma incapaci di controllare le intense correnti di sentimento che le trascinavano a causa della nutrizione impura. 

Klingsor non voleva correre tali rischi ed aveva perciò mutilato il suo organo del sesso chiudendo la via a quella soddisfazione senza perdere il suo potere come Anfortas davanti alle seduzioni di Kundry. 

Anche nell’Anello dei Nibelunghi troviamo enunciato lo stesso principio che chi desidera il potere deve rinunciare all’amore. Alberico, il Nibelungo, fa ciò per impadronirsi dell’Oro del Reno che diventa una maledizione per gli Dei e per gli uomini. 

Quando il cuore e l’intelletto procedono separatamente, come avviene nell’occultista intellettuale, le tenebre sono dinanzi all’uomo, ma nella fusione dell’intelletto col cuore sta il vero equilibrio, la sola salvezza. 

Anfortas non sarebbe caduto se fosse stato inoffensivo, ma egli contemplava un abuso del suo potere spirituale simbolizzato dalla lancia. Egli era sul punto di utilizzarla contro Klingsor senza la dovuta discriminazione perciò essa reagì verso di lui e lo ferì. Tanto il mago bianco che il nero usano la stessa forza — un potere spirituale — ed è tanto impossibile usare una forza spirituale per nuocere a un uomo spirituale, quanto è per un pesce di affogare nell’acqua. Perciò quando Klingsor getta il potere spirituale — la lancia — a Parsifal, questa ondeggia inoffensiva sopra di lui e Parsifal la dirige soltanto verso il castello, non contro Klingsor. 

Il bene non può usare il bene per la diretta distribuzione del male, ma soltanto indirettamente dimostrando la potenza superiore del bene. 

Come il fiore attira la forza vitale, il potere spirituale, dal raggio del sole in modo puro e casto, mentre spiega la sua inoffensiva bellezza, così noi dobbiamo svolgere in purezza e armonia i poteri spirituali latenti nell’uomo. Non dobbiamo nè ucciderci nè escluderci dall’espressione dei sentimenti come coloro che hanno pronunziato voti e sono entrambi in monasteri o asili del genere, dove si trovano al sicuro dalla tentazione — o almeno dove la tentazione non può tradursi in atto. Il desiderio può essere ugualmente forte in un monaco come in un cavaliere, ma il monaco ha reso impossibile col suo voto, la soddisfazione del desiderio, mentre il cavaliere è libero di scegliere il bene o il male. Se egli virilmente supera la tentazione come fece Parsifal, attira nel suo essere quell’amore superiore che è tanto lontano dalla passione sensuale quanto il cielo lo è dall’inferno. Come Cristiani, noi siamo simili al re Anfortas; abbiamo temporaneamente perduto i nostri poteri spirituali a causa dei nostri abusi e delle nostre impurità, ma dalle ceneri di questo stato verrà la nuova Cristianità simbolizzata da Parsifal che sanerà le sofferenze del passato e ad esse si sostituirà. La condizione personale di cui il Sacro Calice è l’emblema, è lo stato in cui l’evanescente cede il posto al durevole e al permanente. 

Noi costruiamo i nostri corpi con cibi carnei che presto li abbandonano. Perfino i vegetali non sono stabili. I nostri corpi cambiano interamente in pochi anni. Il corpo della pianta, invece, dura molti anni; dura perfino dopo che la vita l’ha abbandonato come si vede nelle costruzioni in legno che durano un secolo e più. 

L’albero è quasi carbonio puro. Donde prese il carbonio? Dall’anidride carbonica esalata dagli animali e dall’uomo. In altre parole, noi gettiamo via con ogni respiro ciò che potrebbe costruirci un corpo stabile se lo serbassimo. Che cosa avviene di quel legno? Nei millenni esso si converte in carbone, nel nero carbone. La sostanza più dura e più durevole della Terra è il carbone bianco, il diamante. 

Se potessimo trovare il modo di trattenere quel carbone, noi diventeremmo quello che gl’indiani chiamano l’anima di diamante — il perfetto corpo immortale. Noi dovremmo poter fabbricare quella che i Rosacroce chiamano la Pietra Filosofale che è l’elisir di vita, la panacea per tutti i mali del mondo. Noi potremmo allora conoscere il significato del mare di cristallo nella nuova Gerusalemme e comprendere quello del « mare liquefatto » che fu l’ultimo lavoro di Hiram Abiff, il grande Architetto del tempio di Salomone, costruito senza mani. Questi esprimono tutti la stessa verità come il Sacro Calice, e sono acquistabili soltanto dai puri di cuore che hanno vinto il mondo e aiutano l’umanità. 

### <h3 id="lecture-18">Conferenza n°18: Il Padre Nostro</h3>

Molte persone che hanno meditato i problemi della vita superiore, hanno disgraziatamente abbandonato le abitudini della fanciullezza e cessato di credere negli insegnamenti della Chiesa riguardo all’espiazione, alla forza salvatrice della fede, all’efficacia della preghiera e a molti altri dogmi. Sebbene dal punto di vista di tali persone che cercano onestamente e sinceramente la verità, queste idee possano anche sembrare errate, noi pronunceremo su di esse un giudizio im- parziale in modo che esse possano poi venir giudicate. Così considerati, gl’insegnamenti della Chiesa appariranno probabilmente in una luce non ancora percepita che darà loro un nuovo e più grande significato, più soddisfacente per il cuore, accettabilissimo per la mente. 

Molti fra noi sono stati forzati dalla Ragione a staccarsi dalla Chiesa, quantunque col cuore addolorato. Le concezioni intellettuali di Dio e dello scopo della vita non possono soddisfarci e le nostre vite sono rimaste da allora come vuote. Che la nuova luce possa rendere possibile a coloro che ancora sentono il desiderio nel cuore per l’associazione con la Chiesa, di tornare a prendere i loro posti con zelo rinnovato, nato da una più profonda comprensione delle verità cosmiche incorporate negl’insegnamenti della Chiesa; è questa la preghiera ardente di chi scrive, è questo il suo scopo nell’enunciare i seguenti insegnamenti. 

Chi studia Religioni Comparate osserva che più retrocediamo nel tempo, più primitiva è la razza e più rozza la sua religione. Come avanza l’uomo così avanzano le sue idee religiose. Gl’investigatori materialisti vengono perciò alla conclusione che tutte le religioni sono create dall’uomo, che tutte le concezioni di Dio sono radicate nell’immaginazione umana. La falsità di questa ipotesi è presto riconosciuta se consideriamo la tendenza di ogni vita alla autoconservazione. Ove predomina la legge della sopravvivenza dei più forti, come avviene fra gli animali dove la forza è diritto, non c’è religione. Fino a che un potere estraneo superiore non si fa sentire, quella legge non può essere abrogata, e la legge di abnegazione non può entrare in gioco quale fattore di vita come avviene, sia pure in piccola misura, anche nella religione più primitiva. Huxley riconobbe questo fatto nella sua ultima conferenza quando dichiarò che, mentre la legge di sopravvivenza del più forte caratterizza la linea di progresso degli animali, la legge del sacrificio sta al centro del progresso umano, obbligando il più forte ad aver cura del più debole, dando gioiosamente quello che potrebbe facilmente esser trattenuto e nondimeno elevandosi a causa di questa rinunzia. 

La ragione di questa anomalia non può esser trovata dal materialista per cui essa è destinata a rimanere un problema insolubile, ma una volta capito che l’uomo è un essere composto di spirito, anima e corpo, che lo spirito si esprime col pensiero, l’anima col sentimento e il corpo con l’azione e che questo triplice uomo è un’immagine del Dio trino, comprenderemo facilmente l’apparente anomalia, giacché proprio per la sua costituzione un essere così composto risponderà meglio alle vibrazioni spirituali che agli stimoli fisici. 

Quando osserviamo che oggi la maggioranza degli uomini si cura poco della vita superiore, dobbiamo dedurne che deve esserci stato un tempo in cui l’uomo era quasi del tutto insensibile alle vibrazioni spirituali dell’universo. Egli sentiva vagamente un potere superiore nella natura, ed essendo allora parzialmente dotato da chiaroveggenza, riconosceva l’esistenza di poteri ora non più percepiti, quantunque operanti così potentemente come prima. 

L’uomo doveva esser condotto verso il suo bene futuro e perciò, onde guidarlo rettamente e aiutare la sua natura superiore ad acquistare padronanza su quella inferiore, la personalità, questa fu dapprima dominata mediante il Timore. Aver dato all’uomo una religione di Amore, aver tentato la persuasione morale, sarebbe stato assoluta- mente inutile quando l’Ego umano era al suo primo stadio infantile e la natura animale della personalità inferiore predominava. Il Dio che aiuta una simile umanità deve essere un Dio forte che maneggia il tuono e colpisce con la folgore. 

Quando l’uomo fu condotto un passo più innanzi gli fu inse- gnato a considerare Dio come il Datore di tutto; gli fu inculcata l’idea che se egli seguiva le Leggi di questo Dio, la prosperità materiale lo avrebbe sempre accompagnato. La disobbedienza. al contrario, avrebbe recato carestia, guerra e pestilenza. Per condurre l’uomo ancora più in alto, gli fu insegnata la Legge del sacrificio; ma siccome allora l’uomo teneva in grande considerazione solo i beni materiali, fu spinto a sacrificare il suo gregge e il suo bestiame fidando nella promessa che « il Signore lo compenserebbe al 10 per 1», che colui che dà al povero impresta al Signore il quale restituisce sempre con abbondanza. Non c’era allora la promessa del cielo, perchè questo era ancora al di sopra della capacità di apprezzamento dell’uomo. Si proclamava che il Cielo, anzi i Cieli, sono del Signore, ma che la Terra Egli l’aveva data ai figli degli uomini. (Salmi: 115; 16). 

Dopo, fu insegnato all’uomo di sacrificarsi per una ricompensa futura nel Cielo, invece di compiere un atto occasionale sacrificando un bene materiale, un bove o una pecora, che il Signore presto restituisce, gli si chiede di sacrificare i suoi desideri malvagi e, « mediante la perserveranza nell’agir bene», a «prepararsi un tesoro nel cielo», non curandosi dei beni materiali che i ladri possono rubare e le tignole o la ruggine corrompere. 

Quasi tutti riescono per un certo tempo a raggiungere un livello di esaltazione in cui è facile di abbandonare tutto in un supremo atto di rinunzia; è quasi facile di morire per la propria fede, come nel martirio, ma ciò non basta; la Religione Cristiana richiede da noi il coraggio di vivere la nostra fede giorno per giorno, durante tutta la vita fidando in una ricompensa futura, in un cielo molto vagamente delineato. In verità i lavori di Ercole sembrano inezie al confronto, e non c’è da meravigliarsi se il dubbio viene a gravare su noi con un peso simile a quello di Atlante, privandoci della fede nel benefico e provvidenziale potere di Dio. 

E certo che, consciamente o inconsciamente, noi viviamo di fede ogni minuto della nostra vita e, in proporzione di come vi riusciamo, siamo felici o infelici. Di notte noi dormiamo fiduciosi che nessun pericolo disturberà i nostri sonni, che ci sveglieremo la mattina e potremo riprendere i nostri compiti abituali il giorno appresso. Se non fosse per questa fede, se dei dubbi dovessero assalirci in proposito, avremmo il coraggio di posare la testa sul guanciale, potremmo chiudere gli occhi in calmo riposo? Certamente no, e in breve tempo noi sarem- mo rovinati fisicamente e mentalmente, spinti verso una tomba prematura dal demone del dubbio. Quando andiamo in un negozio a fare acquisti, abbiamo fede nella rettitudine del fornitore, siamo soddisfatti pensando che egli ci darà nutrimento sano e non avvelenato. Altrimenti come sarebbe triste la nostra vita! Invece di godere del cibo, il dubbio ci toglierebbe l’appetito, così che non riusciremmo a mangiare un buon pasto, perchè perfino il cibo sano verrebbe avvelenato dal nostro stato materiale di dubbio e di timore come ben sanno gli psicologi. 

Con fede noi lasciamo la mattina la nostra casa affidandoci alla legge di gravità che mantenga al solito posto finché noi torniamo la sera. 

Pochissimi fra noi hanno veduto l’ombra della Terra quando è proiettata sulla Luna durante un eclisse di Luna e si sono resi conto che quell’ombra tonda è l’unica prova positiva della rotondità della Terra; nondimeno tutti dicono di sapere che la Terra è rotonda ognuno sa ciò per fede nelle dichiarazioni di altre persone. Similmente crediamo viaggiare attraverso lo spazio alla velocità di mille miglia all’ora per virtù del moto della Terra sul suo asse e, fatto scientifico ancor più sorprendente, crediamo che la Terra, in apparenza ferma, viaggia in realtà nella sua orbita intorno al Sole alla velocità di 1.600.000 miglia in ventiquattro ore. Questi e molti altri fatti simili non possiamo investigare da noi stessi, li accettiamo, e viviamo in base ad essi ogni giorno della nostra vita; li chiamiamo conoscenza e affidiamo ad essi la nostra vita e la nostra felicità in virtù della fede. 

E stato detto in lezioni precedenti che la fede è quella forza nell’uomo che apre il canale di comunicazione con Dio e ci porta in relazione con la Sua Vita e con la Sua Potenza. Il dubbio invece ha un’influenza demoralizzante e annebbiante all’eccesso sulla vita della spirito. Che tali siano gli effetti della fede e del dubbio si può vedere facilmente esaminando la loro influenza sulla vita giornaliera. Noi sappiamo come qualunque espressione di fede o di fiducia ci sollevi e quanto ci deprima vedere che gli altri dubitano di noi. Lo stesso accade nei regni superiori, come lo dimostrerà l’incidente che riferisco. 

Quando, nel 1907, visitai Columbus nell’Ohio, ascoltai una conferenza su « Nuove evidenze di una vita futura » del Prof. Hislop. Lo scrittore non potè trovare nessun segno di nuova evidenza nè niente che non fosse già stato citato nei rapporti della Società per le Ricerche Psichiche in centinaia di casi simili, e si domandava come mai un uomo come il Prof. Hislop, che doveva conoscere quei rapporti, parlasse di nuove evidenze. Il problema non fu risolto fino a che una domanda fatta da qualcuno non rese chiaro il fatto che il Prof. Hislop non aveva fede negli esperimenti del Prof. Crookes o nei risultati delle ricerche di qualsiasi altra persona. Egli non era disposto a credere una parola di quel che egli stesso non conosceva personalmente, e perciò quel che egli presentava era nuovo, cioè era stato nuovamente percepito (da lui). Ma per quanto il Prof. Hislop si rifiutasse di accettare la testimonianza di altri investigatori, egli non si astenne dal chiedere al suo uditorio di accettare la sua testimonianza come la sola degna di fiducia e involontariamente, fornì un’illustrazione della sua inefficienza come investigatore, a causa del suo scetticismo troppo spinto, quando narrò che aveva avuto un giorno, durante una seduta con un medium, una comunicazione da Riccardo Hodgson (che era morto) e che aveva preso con lui l'impegno d’incontrarlo presso un altro medium dove Hodgson avrebbe dato certe speciali comunicazioni. 

All’ora convenuta il Prof. Hislop « sedeva » col medium e il Sig. Hodgson cominciò a fare le sue comunicazioni. Il Sig. Hodgson sembrava essere quasi del tutto incapace di rispondere alle domande, e il Prof. Hislop gli chiese con tono irritato: « Che cos’hai, Riccardo? quando eri ancora nella vita terrena avevi sempre la risposta pronta; perchè non rispondi adesso? » Allora, disse il Prof. Hislop continuando la sua storia, la risposta venne rapida come il baleno: « Oh, ogni volta che penetro nella tua meschina atmosfera, mi pare di venir meno.... » L’attitudine ultra-scettica del Prof. Hislop aveva sullo spirito comunicante di R. Hodgson lo stesso agghiacciante effetto che, per esempio , l’attitudine mentale di una commissione esaminatrice può avere sul candidato . Se la commissione ha stabilito che il candidato è un somaro, egli potrà anche essere ben preparato, ma balbetterà, sbaglierà e boccerà, mentre anche il somaro potrebbe comportarsi con un certo credito se fosse sorretto dall’incoraggiamento mentale della commissione. 

Così vediamo che il dubbio e lo scetticismo hanno un effetto deprimente e offuscante sull’oggetto verso il quale sono diretti, mentre la fede apre ed espande la nostra capacità mentale come il sole apre il bel fiore. Possiamo dunque ben comprendere la necessità della fede abbordando insegnamenti spirituali. Accolti così, essi si mostrano nella loro vera luce, mentre il dubbio, la critica superiore o l’agnosticismo appassiscono la bellezza del concetto spirituale come il gelo pun- gente brucia il più bel fiore. Gesù Cristo diceva: «Chi non riceve il regno di Dio come un piccolo fanciullo, non entrerà in esso». In questa sentenza è nascosta la chiave per la giusta attitudine mentale. Quando l’adulto si trova davanti ad un nuovo insegnamento, o lo rigetta immediatamente perchè è cosa a cui egli non aveva pensato o colla quale non era ancora venuto in contatto, o lo accetta implicitamente se sostiene le sue proprie teorie. Egli fa del suo punto di vista e della sua conoscenza la misura assoluta di verità in base alla quale valuta tutte le idee che gli si presentano, ma per quanto larga possa essere la sua veduta, sarà sempre ristretta rispetto ad un principio fondamentale cosmico. 

Un fanciullo non è impedito dalle limitazioni di conoscenze precedenti; la sua mente è aperta a tutta la verità, e accetta senza esitazione ogni insegnamento sulla fede. Il tempo porterà dei fatti che mostreranno se egli è nel vero o no, e soltanto quella prova sarà conclusiva. Lo scolaro della scuola occulta coltiva una simile fanciullesca attitudine mentale quando esamina un nuovo insegnamento o indaga un fenomeno non percepito in precedenza; egli dimentica ogni altra cosa per evitare ogni pregiudizio mentale. Certamente, egli non crede subito che il nero è bianco, ma quando gli viene affermato qualcosa è sempre pronto ad ammettere che ci può essere un punto di vista da lui non ancora considerato, per cui un oggetto che egli pensava bianco può apparire nero, o viceversa; è questo un atteggiamento mentale eccezionalmente vantaggioso perchè l’uomo che lo coltiva è capace d’imparare, e di accrescere la sua conoscenza nella stessa proporzione del fanciullo che ascolta di fronte a quello che discute. 

Perciò l’attitudine del fanciullo conduce particolarmente all’acquisto della conoscenza della quale si parla simbolicamente come nel regno di Dio, in contrasto con l’ignoranza che è la condizione dell’uomo. Bisogna comprendere chiaramente che la fede richiesta non è la fede cieca, nè una fede irragionevole che si attacca a un credo o a un dogma contrari alla ragione, ma uno stato di mente aperto e spregiudicato pronto ad accogliere ogni proposta finché una completa investigazione non ne abbia provata la insostenibilità. 

In una lezione precedente fu detto che la Preghiera è l’aprirsi di un canale dal quale la Vita e la Luce divine possono affluire allo spirito così come l’abbassare un interruttore permette che la corrente elettrica si propaghi dalla centrale elettrica alla nostra casa. La fede nella preghiera è come l’energia necessaria per agire sull’interruttore. Senza la forza muscolare non possiamo girare l’interruttore per ottenere la luce fisica, e senza la fede non possiamo pregare in modo tale da assicurarci l’illuminazione spirituale. Se preghiamo per motivi terreni, per quel che è contrario alla legge di amore e di bene universale, le nostre preghiere risulteranno così inutili come un interruttore di vetro in un circuito elettrico. Il vetro non è conduttore, è una barriera per la forza elettrica; nello stesso modo le preghiere egoiste sono barriere agli scopi divini e devono perciò restare senza risposta. Per pregare per uno scopo dobbiamo pregare come si deve, e nella preghiera del Signore abbiamo un modello meraviglioso, giacché essa provvede ai bisogni dell’uomo come nessun’altra formula può fare. Con poche frasi essa comprende tutte le complessità delle relazioni di Dio con l’uomo. 

Per comprendere bene questa sublime preghiera e per riuscire a tradurla comprensivamente ed efficiente- mente, riepiloghiamo in breve alcuni insegnamenti dati nelle lezioni precedenti. 

Il Padre è il più alto iniziato del Periodo di Saturno. 

Il Figlio è il più alto iniziato del Periodo del Sole. 

Lo Spirito Santo è il più alto iniziato del Periodo della Luna. 

Lo Spirito divino e il corpo denso dell’uomo iniziarono la loro evoluzione nel Periodo di Saturno e sono perciò sotto la cura speciale del Padre. 

Lo Spirito Vitale e il corpo vitale iniziarono la loro evoluzione nel Periodo del Sole per conseguenza sotto la cura particolare del Figlio. 

Lo Spirito Umano e il corpo del desiderio cominciarono ad evolvere nel Periodo della Luna e sono perciò sotto la speciale tutela dello Spirito Santo. 

La Mente fu aggiunta nel Periodo della Terra e non è sotto la cura di nessun essere esterno, ma deve essere soggiogata dall’uomo stesso senza nessun’assistenza esterna. 

Nella Preghiera del Signore ci sono sette preghiere; o, piuttosto, ci sono tre serie di due preghiere e una supplica individuale. Ciascuna delle tre serie si riferisce ai bisogni di uno degli aspetti del triplice spirito e della sua controparte nel triplice corpo. La frase iniziale « Padre che sei nei cieli » è semplicemente come l’indirizzo sopra una busta. Lo studente è rimandato al grafico a pagina 306 per una chiave di questa preghiera, che mostra in forma diagrammatica la relazione tra la Trinità, lo Spirito triplice, il corpo triplice e la mente; ogni aspetto dello Spirito è collegato da una linea alla preghiera specificamente adatta alla sua controparte nel corpo triplice e rivolta al suo aspetto tutelare nella Trinità.

Lo spirito umano s’innalza sopra le ali della devozione al suo aspetto manifesto nella Santa Trinità e intona la prece iniziale « Sia santificato il Tuo Nome ». 

Lo Spirito Divino s’innalza con interna cognizione superiore, alla fonte del suo essere, il Figlio: « Venga il regno Tuo ». 

Lo Spirito Divino s’innalza con interna cognizione superiore, alla fonte suprema da cui ebbe origine nel principio del tempo, il Padre, e manifesta la sua confidenza nell'Intelligenza universale con le parole: « Sia fatta la Tua volontà ». 

Avendo così raggiunto il Trono di Grazia, il triplice spirito nell’uomo proferisce le sue richieste riguardanti la personalità, il triplice corpo. 

Il Divino Spirito prega il Padre per la sua controparte, il corpo denso: Dacci oggi il nostro pane quotidiano. 

Lo Spirito Vitale prega il Figlio per la sua controparte, il corpo vitale: Rimetti a noi i nostri debiti come noi li rimettiamo ai nostri debitori. 

Lo Spirito Umano pronunzia la supplica per il corpo del desiderio con le parole: Non c’indurre in tentazione. 

Poi tutti si uniscono in appello comune riguardante la Mente: Liberaci dal Male. 

L’aggiunta (nella Chiesa Protestante): perchè tua è la Potenza la Gloria e il Regno, non sono state date da Cristo e non sono preghiera. 

Guardando alla suddetta spiegazione da un punto di vista analitico, troviamo che tre sono gl’insegnamenti religiosi da impartire all’uomo per raggiungere la perfezione. Uno è la religione dello Spirito Santo, il secondo la religione del Figlio e l’ultimo la religione del Padre. 

Sotto il governo dello Spirito Santo la razza umana fu divisa in nazioni, e i popoli, avendo aderito ad un gruppo, vennero segregati dall’associazione con altre nazioni. Ciascun gruppo fu ulteriormente staccato dagli altri perchè parlò una lingua differente. Essi furono tutti sottoposti a certe leggi e fu loro insegnato a venerare il nome del loro Dio. Un popolo l’adorava come Iao, un altro come Tao, altri come Bel. Ovunque il nome di questo dispensatore di legge era sacro. Il metodo di segregazione aveva il vantaggio che lo Spirito di Razza in capo a tutti, Jehova, poteva servirsi di un popolo per punirne un altro che avesse trasgredito la legge; ma aveva lo svantaggio di coltivare l’egoismo e di separare l’umanità in maniera dannosa per il bene universale. E’ una verità assiomatica che quel che non fa bene a tutti non fa bene a nessuno. Perciò si devono trovare modi e mezzi per riunire le nazioni disperse e stringerle in una fratellanza uni- versale. Questo sarà il lavoro della religione del Figlio — il Cristianesimo. Le guerre fra le nazioni sono alimentate dallo Spirito di Razza, ma la religione Cristiana le unirà definitivamente, le indurrà a cambiare le loro spade in arnesi da lavoro, e porterà pace e buona volontà sulla Terra quando il Regno del Figlio si sarà sostituito alle tribù e alle razze. Allora un insegnamento religioso ancor più alto, la religione del Padre, unirà più strettamente l’umanità. Nel Regno del Figlio ci sarà una Fratellanza universale fra singoli individui aventi interessi diversi, ma pronti a dare e a prendere attraverso l'amore, soffocando le preferenze individuali per il bene comune; ma quando la Religione del Padre diventerà realtà, l’io individuale verrà interamente sommerso per uno scopo comune, in una unica volontà. La Volontà di Dio sarà allora fatta sulla terra come in cielo, dove non c’è nè me nè te, ma dove Dio è Tutto in Tutto. 

Nel frattempo un certo lavoro deve essere compiuto dal triplice spirito sul triplice corpo, per spiritualizzarlo ed estrarne la triplice anima. 

Il corpo denso non è che uno strumento irresponsabile, ma è uno strumento prezioso e bisogna averne cura ed apprezzarlo come un meccanico cura ed apprezza un arnese perfetto. Noi sosteniamo di fronte alla nostra visione mentale che non siamo il corpo, così come il meccanico non si identifica coi suoi arnesi o il carpentiere con la sua casa. Ciò è evidente se consideriamo che il nostro corpo cambia costantemente l’aggregamento delle sue cellule mentre noi serbiamo la nostra identità malgrado tutti i cambiamenti, la qual cosa sarebbe impossibile se fossimo una stessa cosa col nostro corpo denso. Esso corpo deve essere apprezzato e curato. «Dacci oggi il nostro pane quotidiano » dice la quarta preghiera. Molte persone mangiano troppo e per loro un digiuno occasionale può esser buono, ma il digiuno non è necessario per coloro che non fanno banchetti ma vivono la semplice vita giorno per giorno. Quando il corpo è troppo nutrito, lo spirito può essere sempre ugualmente volenteroso, ma la carne sarà proporzionatamente debole. Perciò quando uno spirito giovane guadagna la supremazia, cerca di sopraffare la natura inferiore per mezzo di digiuni, torture, ecc., come si può vedere negli Yogi Hindu che indeboliscono il corpo, si fanno disseccare le membra, ecc., perchè lo spirito possa risplendere. 

Questo è però uno sbaglio che pregiudica il vero sviluppo spirituale quanto il mangiar troppo. Come abbiamo detto, quando un uomo può controllare il suo appetito e nutrire il suo corpo con cibo puro, non ha bisogno di digiunare, ma può dare al corpo il suo pane quotidiano. 

In Asia, dove le leggi di conseguenza e di rinascita sono comunemente conosciute e chiaramente proclamate, la gente vede bene che, col tempo, le loro azioni innalzeranno l’umanità ad uno stato di gloria suprema; ma per evolvere quell’accuratezza di pensiero coti cui l’uomo, col tempo, potrà creare, è necessario che tutta la sua attenzione sia per un certo tempo concentrata nel mondo fisico denso e la sua conoscenza delle questioni spirituali venga perciò ridotta. Onde raggiungere tale scopo, i condottieri dell’uomo dettero ai pionieri della razza umana la bevanda letale — il Vino — e questi hanno temporaneamente dimenticato i modi superiori. Si sono abituati a guardare alla vita presente come alla sola da esser vissuta qui, e si danno perciò molta pena onde trarne il più grande profitto. Così l’energia occidentale si adopera a conquistare il mondo materiale a balzi e a lanci, mentre l’indolenza orientale sta a guardare. In un epoca futura anche questi dovranno dimenticare per qualche tempo e seguire la nostra via di conquista. 

Ma siccome la religione occidentale — il Cristianesimo — non insegna che una legge cosmica lentamente si adopra a purificare l’uomo e a innalzarlo verso la Divinità per mezzo di molte vite, si deve impartire all’uomo un insegnamento di compensazione, altrimenti egli finirebbe per disperare giacché la sua intelligenza gli rivela la propria imperfezione e lo forza a riconoscere l’assoluta impossibilità della conquista spirituale in una sola vita dato che, per forza di circostanze, egli è costretto a dedicarsi principalmente alle conquiste materiali. Perciò gli fu insegnata la dottrina della remissione dei peccati mediante la fede nella giustizia del Cristo, il Faro Luminoso di Speranza, il « Solo di Giustizia ». 

E’ evidente che in un universo di legge e di verità i Grandi Condottieri non potevano insegnare una menzogna per salvare l’uomo dalla disperazione che avrebbe certo annullato ogni suo sforzo spirituale se egli avesse avuto soltanto l’insegnamento della legge di Conseguenza la quale stabilisce che noi raccogliamo ciò che abbiamo seminato. Perciò la dottrina della remissione dei peccati deve essere una legge di natura tanto quanto la Legge di Conseguenza; anzi, deve essere una legge superiore giacché può sostituire la legge di Conseguenza. Tutte e due hanno un certo campo di azione nella vita umana e la Chiesa Cattolica tuttora insegna la maniera scientifica di ottenere la remissione dei peccati quando incoraggia i suoi membri a rivedere ogni sera, andando a letto, gli avvenimenti del giorno ed a biasimarsi per ogni cattiva azione, come sostanzialmente abbiamo insegnato nelle precedenti lezioni. L’azione benefica della legge di Conseguenza nel purificarci dal male di cui non ci siamo pentiti e che non è stato perdonato, è espressa nell’insegnamento cattolico concernente il Purgatorio, quantunque essa sbagli nel considerare quello stato come una punizione, e nel non vedere che, anche se ci fosse un diavolo personale a tormentarci laggiù, il dolore che esso ci procurerebbe nel purificarci dal peccato, sarebbe analogo al dolore che ci procurerebbe un chirurgo nell’estrarre un proiettile da una ferita infertaci da noi stessi: il diavolo non sarebbe più vendicativo del chirurgo. 

Il corpo vitale essendo il deposito del panorama della nostra vita, conserva registrate le nostre colpe ed i torti che abbiamo sofferti per parte di altri; perciò la quinta preghiera «Rimetti a noi i nostri debiti come noi li rimettiamo ai nostri debitori» proclama i bisogni del corpo vitale, ed è da notare che questa preghiera insegna la dottrina della remissione dei peccati colle parole «perdona a noi», e della legge di Conseguenza colle parole « come noi perdoniamo » facendo della nostra attitudine verso gli altri, la misura della nostra emancipazione. 

« Non c’indurre in tentazione » è la preghiera per il corpo del desiderio che è il deposito dell’energia e fornisce il movente all’azione attraverso il desiderio. Una massima orientale dice « Uccidete il desiderio » e gli orientali forniscono buoni esempi dell’indolenza risultante dal tentativo di far questo. Uccidete la vostra indole, è il pazzo consiglio dato talvolta a coloro che perdono la calma. Tanto il desiderio che la indole sono beni preziosi, troppo preziosi per essere diminuiti o uccisi; l’uomo senza desiderio è come l’acciaio senza tempera — non ha valore. Nella Apocalisse, mentre le sei Chiese sono elogiate, la settima è altamente riprovata per non essere « nè calda nè fredda », una comunità insipida. « Più grande è il peccatore, più grande è il santo » è una sentenza molto vera, perchè occorre energia per peccare e quando quell’energia è volta nella giusta direzione, diventa un potere per il bene come prima lo era per il male. Un uomo può essere buono perchè non riesce a mettere insieme l’energia sufficiente per esser cattivo; allora egli è così buono che finisce per esser buono a nulla come i Nicolaiti. Mentre siamo deboli la nostra natura del desiderio ci domina e può indurci in tentazione; ma quando impariamo a controllare la nostra natura del desiderio, il nostro temperamento può guidarci in armonia con le leggi di Dio e dell’uomo. 

Il potere dirigente che guida questa energia della natura del desiderio è la Mente, perciò la settima preghiera « Liberaci dal male » sia nei riguardi della mente. 

Gli animali seguono ciecamente il desiderio e non commettono peccato. Per loro non c’è colpa; questa viene soltanto a conoscenza nostra per mezzo della mente discriminatrice che rende l’uomo capace di vedere i vari corsi di azione e di scegliere fra essi. Se sceglie di agire in armonia col bene universale, coltiva la virtù; altrimenti diventa corrotto dal vizio. Si deve notare che la tanto vantata in- nocenza del fanciullo non è affatto una virtù. Il fanciullo non è stato ancora tentato e provato, perciò è innocente. Col tempo le tentazioni della natura del desiderio verranno a provare il suo spirito, e dipende dal controllo della mente sul desiderio se egli sosterrà il bene o se cadrà lungo il cammino. Se la mente è forte abbastanza per « liberarci dai cattivi desideri », noi diventiamo virtuosi, e questa è una qualità positiva ed anche se cadiamo per qualche tempo prima di riconoscere il nostro torto, acquistiamo la virtù appena ci pentiamo e ci riformiamo. Noi scambiamo la qualità positiva della virtù con quella negativa dell’innocenza. 

Così la Preghiera del Signore considera le varie parti della costituzione umana e proclama il bisogno di ciascuna mostrando la saggezza meravigliosa contenuta in questa semplice formula. 

### <h3 id="lecture-19">Conferenza n°19: La forza dell’avvenire - Il Vril, o che cosa?</h3>

Si è tanto scritto e parlato dei Mondi interiori dal punto di vista occulto, e si è tanto insistito sul fatto che noi possediamo dei veicoli superiori, che abbiamo le possibilità di svilupparli e di funzionare scientemente in essi, da essere talvolta necessario che si proclami il valore del corpo denso e del Mondo visibile col quale esso ci mette in relazione, per controbilanciare, almeno in parte, il di- sdegno col quale alcune persone considerano il Mondo in cui viviamo. 

Stiamo intanto ben certi che dietro all’evoluzione ci sono Intelligenze Grandi e Sublimi le quali ordinano tutte le cose con una saggezza che non trascura nessun fattore, e cerchiamo di comprendere lo scopo e l’oggetto del nostro attuale modo di vita. Vedremo presto che tutto è bene che ci sono buone e sufficienti ragioni per essere noi situati nella fase attuale di esistenza concreta, e per le limitazioni che ne risultano. 

Noi vediamo che oggi il Mondo Occidentale traversa una fase di sviluppo materiale, e molti fra noi che studiano le cose dello spirito sono disposti a riguardare le attività dell’uomo ordinario con un sentimento di « Grazie a Dio io sono migliore di te » del tutto gratuito. 

Dal canto suo il tanto disprezzato « Individuo Ordinario » guarda di traverso a noi che parliamo con volubile famigliarità sia del cielo che dell’inferno, ma non siamo molto al corrente delle cose materiali. Egli decisamente pensa che sia nostro primo e importante dovere conoscere qualcosa del Mondo materiale e di fare il nostro dovere QUI, nel miglior modo possibile, prima di aspirare ad innal- zarci sopra le nuvole. A sostegno del suo argomento un tale individuo citerà l’India dove il popolo soffre la morte per carestia ed è nondimeno troppo indolente per lavorare, pensa al « nirvana » e dimentica le condizioni presenti. L’Individuo Ordinario farà considerare la condizione arretrata di questi orientali e l’attribuirà alla loro fede nella dottrina della Rinascita che li induce ad avere un disprezzo abituale per l'attuale fase di esistenza. Egli affermerà inoltre che lo sviluppo spirituale, particolarmente se condotto con metodi estranei a quelli dalle chiese riconosciuti, è dannoso in sommo grado; questa sua asserzione è in gran parte giusta, ma c’è anche un aspetto più profondo da doversi considerare più tardi. 

Per svilupparci in modo sicuro e sano, noi dobbiamo decisamente possedere una valutazione corretta della missione di questo Mondo nel piano divino di svolgimento che chiamiamo evoluzione, e dobbiamo compiere per intero la nostra parte di lavoro nel Mondo. Possiamo inoltre affermare che il punto di vista occulto dà una visione più profonda e un campo più vasto alla nostra utilità di quel che non faccia la semplice considerazione superficiale. Esaminiamo perciò il sentiero di avanzamento nel Mondo materiale da ambedue questi punti di vista. 

E’ stato detto nella lezione n. 2 che tutte le cose in questo Mondo materiale visibile sono forme-pensiero cristallizzate, e fu data un’illustrazione di come un architetto formi una casa nella sua mente, come da quella forma-pensiero egli disegni i piani e gli operai costruiscono la casa. L'immaginazione di Graham Bell si cristallizzò nel telefono, quella di Fulton nella macchina a vapore, ecc. Ma certo quelle idee non furono subito perfette; molto lavoro sperimentale fu necessario prima che le invenzioni citate potessero esser portate a un’efficienza adeguata per venire praticamente utilizzate. 

Se noi immaginassimo il Mondo nel quale viviamo come un Mondo di Pensiero in cui si potessero formare immagini simili a quadri mentali, ma che non ci fornisse nessun mezzo di concretizzare queste immagini in metallo o in legno come ora facciamo, che cosa sarebbe successo nei casi del telefono o della macchina a vapore? L’inventore avrebbe terminato la sua invenzione in un attimo; non ci sarebbe nessuna condizione materiale per mostrare le imperfezioni nel suo pensiero e perciò egli non avrebbe imparato a pensare correttamente. 

E’ la missione del Mondo materiale concreto di rendere manifesti i nostri sbagli. Noi stiamo sviluppando in noi una forza enorme ed abbiamo nei Mondo Fisico denso la condizione ideale onde svolgere l’abilità necessaria per usarla convenientemente. Separata da questa abilità e in più sottili condizioni di materia, essa produrrebbe un danno enorme. Che cosa sia questa forza futura vedremo quando uno sguardo retrospettivo allo sviluppo passato ci avrà dato un’idea della vera prospettiva. 

Nella primissima alba dell’esistenza l’uomo trattava principalmente coi solidi. I suoi primi strumenti furono le pietre taglienti o smussate, come egli le trovava a portata di mano. Più tardi cominciò ad affidarsi ai liquidi, quando spinse la sua prima rozza imbarcazione sulle acque o fece girare un primitivo mulino ad acqua. Più tardi ancora egli imparò a usare un gas il vento, come forma di propulsione per navi o mulini. 

Questo fu un grande passo avanti che mise in comunicazione fra loro le più distanti parti del Mondo e allargò immensamente la portata della conoscenza dell’uomo; ma anche il progresso ottenuto mediante l’uso della forza dell’aria diventa insignificante in paragone del cammino percorso dopo che fu iniziato l’uso di un gas più etereo — il vapore. Questo ha fatto girare le ruote del progresso con una velocità che ci lascia muti per la meraviglia. Nondimeno anche le meraviglie compiute dal vapore sono nulla confrontate con le migliaia di miglioramenti apportati nelle comunicazioni e nella conoscenza mediante l’utilizzazione di quella forza ancora più sottile — l'elettricità, che fa il giro del globo con un messaggio in un numero di secondi inferiore a quello degli anni che sarebbero occorsi con i primi mezzi di propulsione. 

Così vediamo che il progresso umano si è attuato con l’uso di forze sempre più sottili e che ogni volta che abbiamo imparato ad utilizzare un’energia più sottile delle precedenti, abbiamo fatto un gran passo nella civiltà. 

Questo è un aspetto che non siamo abituati a considerare; di solito noi associamo i termini, solidità e forza, come se fossero sinonimi fra loro; ma un pò di osservazione ci mostrerà chiaramente l’errore di questa idea. 

Le onde del mare che sono fluide, spazzeranno in pochi momenti i ponti di un bastimento, torceranno e piegheranno i più forti sostegni di ferro come se fossero fili. I venti possono scagliar lontano gli alberi di una nave in batter d’occhio, e nondimeno i venti non sono che aria, un gas. L’acqua, un fluido, sta spianando le colline di Seattle, Wash. e livellando la città con una velocità che le pale e i solidi picconi non possono raggiungere. Quando guardiamo le grandi locomotive coi loro pesantissimi traini e ammiriamo la loro massa poderosa, pensiamo mai che la ragione per cui esse devono essere costruite così solidamente è che su di esse deve agire un gas elastico invisibile — il vapore? 

La ruota a acqua non aveva nessun valore come produttrice di forza se non quando era in contatto diretto con una sorgente stazionaria di energia, una cascata. La forza del vento era migliore, poteva essere usata ovunque come energia di propulsione, ma era intermittente ed incerta. Il vapore raggiungeva quasi l’ideale perchè procurabile a volontà quasi dappertutto, ma richiedeva macchinari pesantissimi da doversi muovere ovunque la forza dovesse essere usata, come è bene illustrato dalla locomotiva che è un ordigno possente e tra- sportabile. L’elettricità si trasmette per migliaia e migliaia con un semplice filo e può essere usato ovunque lungo quella linea; può essere accumulata, imprigionata e trasportata, può anche essere trasmessa da un posto all’altro senza fili, attraverso l’etere che tutto pervade. 

Abbiamo ora dimostrato che il progresso dell’uomo nel passato si è compiuto mediante l’utilizzazione di forze sempre più sottili — acqua, aria, vapore, elettricità — e che la crescente utilità di ciascuna di queste forze è molto aumentata dalla facilità con la quale essa può essere trasmessa e utilizzata in vari luoghi. L’esempio più recente è la trasmissione di energia da una sorgente centrale a punti diversi senza connessione materiale visibile, come nella telegrafia senza fili. 

Avendo passato in rivista le realizzazioni del passato, deve essere evidente che il maggior progresso della razza umana dipende dalla scoperta e dall’utilizzazione di un’energia ancora più sottile, trasmissibile con una facilità superiore a quella di tutte le forze sinora conosciute. 

Qual’è questa nuova forza — che cosa farà mai per il progresso della razza umana? — e lungo quali linee dobbiamo cercare per scoprirla? Questa è la naturale triplice domanda a cui cercheremo di rispondere. 

Nel suo libro « La razza futura » Bulwer Lytton ci dette un indizio di quello che questa forza futura sarà. Come ogni altro racconto del genere, il suo non è mai stato preso seriamente, ma soltanto considerato come la fervida immaginazione di un valente scrittore. I racconti di Giulio Verne incontrarono la stessa attitudine di ammirazione per la sua vivida fantasia da parte del pubblico, eppure quanto di essi è divenuto realtà. II « Giro del Mondo in ottanta giorni » è troppo lento per il glob-trotter del ventesimo secolo. La navigazione sottomarina e il volo sono oggi fatti reali. 

In verità tutto ciò che la mente umana è capace d’immaginare è attuabile. Questa sembra un’affermazione stravagante, ma non si può giustificarla di fronte a quello che è stato fatto? E tornando al nostro soggetto principale, qualcosa di simile al Wril di Bulwer deve essere scoperto prima che l’uomo possa muovere un nuovo grande passo sulla via del progresso. E’ vero che grandi e meravigliose scoperte stanno ancora innanzi a noi per il maggiore sfruttamento delle forze che già possediamo, ma il nuovo Grande Passo dipende dalla scoperta della forza futura e dalla conveniente preparazione ad usarla. Da secoli si erano fatti tentativi di macchine a vapore prima che in tempi posteriori si giungesse ad attuarli con successo. Anche l’elettricità fu in parte conosciuta dagli antichi, ma ci volle molto tempo per condurre queste idee a sufficiente maturazione così da poterle direttamente applicare. E mentre procediamo nello sfruttamento delle forze conosciute, sappiamo che dobbiamo prepararci anche per la forza a venire e, se la scopriremo, potremo anche trovare più sollecitamente i mezzi di usarla. Guardiamo un poco più da vicino il Vril di Bulwer Lytton; può darsi che sotto la veste fantastica si celi un’indicazione preziosa. 

Il Vril era una forza generata nell’interno di ognuno degli esseri della nostra storia; non dipendeva da costosi macchinari esterni alla portata di qualche privilegiato ma non della maggioranza; tutti, senza eccezione, godevano di questa forza dalla nascita alla morte. 

Ecco un ideale certamente superiore a quello di una stazione centrale di forza. Non c’è bisogno di ascensore quando tutti possono innalzarsi a volontà. Non occorrono nè carri nè ferrovie quando possono muoversi rapidamente e facilmente a mezzo della propria forza; non servono i bastimenti quando l’uomo può muoversi attraverso l’aria senza dover ricorrere a mezzi così ingombranti come quelli che si muovono sulla superficie della terra o dell'acqua, e quanta meno resistenza dovrebbe superare colui che volasse attraverso l’aria come gli uccelli, invece di dipendere da un aereoplano o da un mezzo del genere! 

Al pari di ogni altra forza il Vril poteva essere usato come mezzo di distruzione; era rapido anche in quella e perciò occorreva usarlo con grande prudenza. Chi lo possedeva doveva sentirsi padrone di sè al più alto grado, giacché se si fosse lasciato dominare dai proprio temperamento, avrebbe causato disastri immani. Se mai dovessimo usare una tal forza sarebbe indispensabile che noi fossimo buoni, gentili e che non avessimo nemici. La nostra vita sarebbe nelle mani degli altri in una misura attualmente inconcepibile. 

Quando ci ripieghiamo su noi stessi per indagare se un’energia come quella descritta sia in incipiente sviluppo, non dobbiamo cercare molto lontano prima di esser forzati a riconoscere il fatto che una forza avente vasta possibilità esiste: è la forza del Pensiero. Le nostre idee prendono forma come quadri mentali che noi componiamo con grande facilità e poi, con processo lento e laborioso, cristallizziamo in cose materiali come città, case mobili ecc. Tutto quel che è fatto dalla mano dell’uomo è pensiero cristallizzato. 

Non dobbiamo considerare l’attuale lento modo di manifestazione dal pensiero alla cosa, come un’indicazione delle sue possibilità, nè ammettere il fatto che esso ci sfugge e ci eluda per causarci sgomento. Lo stesso è avvenuto di altre forze che abbiamo già attaccato alle ruote del nostro progresso. Per anni innumerevoli le onde dell’oceano hanno sprecato la loro energia battendo sulle coste, ma adesso gl’inventori hanno cominciato a domarle mediante l’unione delle cascate alla dinamo elettrica. Per altrettanto tempo i venti spazzarono terra e mare prima che l’uomo imparasse a servirsene come portatori di commercio nel mondo mediante adatti bastimenti a vela. E durante secoli il vapore è sfuggito nell’aria dalle marmitte degli accam- pamenti dell’umanità primitiva, avanti che questa imparasse a concentrare il suo potere a servirsene nelle varie industrie. E come il vapore sfuggiva inutilmente dalle marmitte nei vecchi tempi, così l’energia radiante del pensiero sfugge dall’umanità di oggi; e come il vapore fu utilizzato concentrandolo, così questa forza, più sottile ma immensamente più potente, la forza del pensiero, potrà essere concentrata e usata per fare il lavoro dell’uomo con una facilità impossibile ad immaginare anche al confronto delle forze attuali, perchè queste sono semplicemente utilitarie e lavorano con o su cose già esistenti, mentre quella è un’energia creativa. 

Noi sappiamo quanto siano pericolose le altre forze quando vengano frenate e concentrate. Mentre il vapore sfuggiva dalle marmitte degli accampamenti non poteva fare nessun danno grave. L’elettricità generata dallo sfregamento di una cintura o di un pezzo di ambra non è pericolosa per nessuno, ma quando il vapore è prodotto in grande quantità e confinato in una caldaia, esso può spezzare i suoi confini nelle mani di un operaio incompetente, e così l’elettricità sotto pressione in un filo può uccidere chi ignori come trattarla. Nello stesso modo possiamo dedurre che la forza del pensiero, mal diretta o usata per scopi illeciti, avrebbe un effetto molto più disastroso perchè è una forza immensamente più sottile. Perciò è necessaria una scuola dove l’uomo impari ad usare questa forza prodigiosa in maniera sicura ed efficiente. Che noi ce ne rendiamo conto o no, i saggi maestri che lavorano, invisibilmente ma potentemente, coll’umanità hanno già provveduto a fornirci questo tirocinio collocandoci nell’attuale esistenza concreta del Mondo fisico. Che noi lo sappiamo o no, ogni giorno ed ogni ora, noi siamo qui ad imparare la lezione del Retto Pensiero, e imparandola sempre meglio diventeremo creature simili al nostro Padre che è nel cielo. 

Vediamo così quale grande errore sia quello di disprezzare la presente esistenza concreta e di vivere nelle nuvole di speranze e di aspirazioni che interessano la vita e i Mondi superiori, trascurando i nostri doveri nell’attuale vita concreta materiale. 

Sia però ugualmente chiaro che è errore non meno grave il limitarci alla fase puramente materiale della vita con esclusione del lato spirituale della nostra natura. Gli estremi sono pericolosi. Riconoscendo i due poli del nostro essere e sforzandoci di guidare la nostra esistenza materiale alla luce della nostra percezione spirituale, impareremo le lezioni a noi così meravigliosamente provvedute in questa scuoia di esperienza, in un tempo assai più breve di quello che occorrerebbe se ci dirigessimo verso l’uno o l’altro dei due estremi. 

Quali siano i risultati del seguire l’una o l’altro di queste due opposte direzioni, possiamo vedere facendo un confronto dal punto di vista occulto, fra gl’indù e il Mondo Occidentale. 

Come si è detto, le persone a tendenze materialiste, per giustificare il loro distacco dalle cose spirituali, citano paesi e popoli che vanno verso quella direzione, particolarmente l’India, esortandoci a considerare la condizione arretrata degli Indù e l’indolenza degli orientali che esse attribuiscono alle loro tendenze religiose. Altri hanno cercato di difendere gl’indù sostenendo che essi sono ammassati in un arido paese montagnoso incapace di nutrire i milioni di abitanti che lo popolano, e che perciò malattia e carestia sono inevitabili. Essi accennano al sole cocente e alle inondazioni devastatrici dell’India e le mettono in contrasto con la nostra terra fertile non troppo densamente popolata, dove l’abbondanza è la porzione che spetta a tutti, quasi implicando che Dio è ingiusto nel dare a uno ciò che nega all’altro, il quale è sempre più meritevole del primo nell’opinione di detti critici. 

Che la condizione dell’India sia quale viene descritta, e perfino peggiore di quello che ci sia dato conoscere, è innegabile. Considerando la vita dall’ordinario punto di vista occidentale di una unica esistenza quel popolo è veramente da compiangere come vittima del capriccio di un Dio ingiusto, ma quando si comprendono le Leggi di Conseguenza e di Rinascita, e le attività svolte nel secondo cielo, capiremo facilmente la ragione spirituale per le diverse condizioni sia delle nazioni che degli individui. 

Il sole cocente, l’arida condizione del suolo dell’India e le inondazioni devastatrici sono soltanto gli effetti prodotti nel mondo materiale da cause determinate nei regni spirituali come tutti gli altri atti della natura e dell’uomo; per ogni fenomeno esiste una spiegazione spirituale che va alla radice di ogni questione più profondamente dei fatti materiali; c’è una ragione spirituale per la povertà e per le condizioni climatiche dell’India, così come c’è uno scopo profondo per la nostra prosperità. Per giungere a quella ragione è necessario di tener bene in mente la distinzione fra il corpo e lo spirito che vi abita. Tutti gli spiriti sono uguali, ma alcuni si sono sviluppati più presto di altri. Le razze sono soltanto corpi creati da spiriti, e mentre una classe di spiriti evolve, passa da una razza all’altra. Gli spiriti più avanzati fanno lavoro di pionieri e portano la razza alla sua più alta perfezione. Quando questo punto è raggiunto essi formano una nuova razza; i corpi che hanno scartati sono presi a loro volta da spiriti meno progrediti e cominciano perciò a degenerare. In seguito, questi corpi di razza divengono inutili anche per loro; essi avanzano, e lasciano i corpi di razza ad un'altra classe di spiriti ancora più bassi. Sotto la loro influenza la razza degenera ancora di più e finalmente, quando non ci sono più spiriti tanto arretrati da potere acquistare esperienza usando la forma degenerata, le donne divengono sterili e la razza si estingue. Essa ha servito al suo scopo. 

Noi delle nazioni Occidentali abbiamo un tempo abitato corpi indiani; era quello il tempo in cui l’India era nella sua gloria e la razza si sviluppava tanto fisicamente che spiritualmente, la cosiddetta Età dell’oro, degli scritti sacri, dei grandi templi, quando l’evoluzione spirituale e materiale dell’India aveva raggiunto il suo culmine. 

Ma l’uomo era destinato a dominare in pieno il mondo materiale; pensava a sè principalmente come a uno spirito, avendo una fede assoluta e immutabile nella continuità della vita, sapendo positivamente che la nascita segue la morte così come la morte segue la nascita; egli sentiva pure che c’era un tempo interminabile per il suo progresso e faceva perciò solo degli sforzi insignificanti onde sfruttare le risorse del mondo materiale. 

Era perciò necessario che egli dimenticasse per qualche tempo la dottrina della Rinascita e pensasse alla vita che sta vivendo come alla sola da dover vivere per concentrare tutti i suoi sforzi onde sfruttare al massimo le sue opportunità di progresso materiale. In qual modo ciò venne attuato è stato descritto nelle lezioni precedenti e più ampiamente nella Cosmogonia. 

E così noi (gli spiriti che abitano ora i corpi di razza occidentali) abbandonammo i corpi Indù e costruimmo a vicenda i corpi di razze successive raggiungendo gradualmente livelli sempre più alti di sviluppo materiale durante la vita terrestre, e siccome la vita nel cielo fra due incarnazioni è il prodotto della vita precedente e una preparazione per la vita seguente durante la quale costruiamo i nostri futuri corpi e il nostro futuro paese sotto la direzione di grandi gerarchie creative noi abbiamo gradualmente costruito i nostri corpi attuali così bene organizzati, il nostro ricco e bel paese con tutte le sue risorse naturali, il suo clima favorevole ecc., e stiamo così godendo il frutto del lavoro compiuto durante esistenze precedenti nel cielo e sulla Terra. 

La razza indiana fu la prima dell’Epoca Ariana; essa è andata sempre degenerando da quando l’abbandonammo; essa è ora abitata da spiriti tardivi nati in corpi ariani, e siccome noi impiantammo in essi delle tendenze spirituali tanto forti, l’ereditarietà mantiene quella caratteristica nei corpi indù, in modo che essi sono più sensibili alle influenze spirituali di quel che non lo siano i corpi più materiali delle razze seguenti. Tuttavia questo non è un ordine di spritualità così elevato come quello espresso quando noi eravamo in corpi indù; i corpi hanno degenerato e gli spiriti sono meno evoluti di noi, così la razza si distingue più per una mente altamente analitica che per vera spiritualità. 

Gl’Indù hanno conservato quella piena consapevolezza e quella implicita fede nella dottrina della Rinascita che gli Occidentali hanno temporaneamente perduto. Sono però molto indietro e indolenti per natura e non cercano di migliorare le loro condizioni fisiche nè durante la vita terrestre, nè in quella fra due successive incarnazioni. In conseguenza anche i corpi hanno degenerato e la sofferenza che ne risulta ha per scopo di risvegliare negli Indù la necessità di concentrarsi nelle cose materiali onde imparare a conquistare la Terra come facciamo noi; essi dovranno seguire le nostre orme e dimenticare per certo tempo lo spirito appropriandosi le importanti lezioni di questo Mondo materiale. La mancanza di beni materiali deve condurli ad abbandonare il lato spirituale del loro sviluppo e a dedicarsi alla fase materiale. La nostra ricchezza e la nostra prosperità materiale mirano ad uno scopo opposto; sono destinate a causare in noi la nausea della sazietà, a darci la convinzione che le cose materiali non hanno alcun valore ed a farci volgere nuovamente verso quelle spirituali. Man mano che nuove invenzioni e mezzi migliori di distribuzione renderanno più facile l’esistenza, il desiderio della vita superiore dominerà quello del successo terreno. 

La nostra concentrazione nelle cose materiali ed il nostro conseguente successo terreno, ci hanno gradualmente dato un tale impulso verso il materialismo da farci dimenticare la nostra natura spirituale come se si trattasse di una superstizione dimostrata tale dai fatti scientifici. 

La nostra attitudine « scientifica » ultra-materialistica è proprio l’opposto dell’attitudine degli Indù, e siccome gli estremi si toccano, l’ultra-materialismo del pensiero occidentale agisce in modo distruttivo sulle terre occidentali come l’indolenza orientale ha provocato la rovina delle Indie Orientali. C’è una relazione fra il materialismo e le perturbazioni sismiche o di altra specie. 

Nella Cosmogonia Rosacroce un capitolo è stato dedicato alla descrizione dei differenti strati della Terra nei limiti del lecito e del possibile senza iniziazione. Basta dire qui che ci sono nove strati di differente densità e che il nucleo centrale forma una decima parte. Qui risiede lo Spirito della Terra. 

E’ un fatto ben noto all’investigatore occulto che questo Spirito della Terra sente tutto quello che noi facciamo. Quando in estate i mietitori falciano il grano maturo, prova un senso di piacere e di gioia perchè la Terra ha espresso dal suo seno la vita, un senso affine a quello della mucca quando la prole sugge il latte dalle sue turgide mammelle. Allorché si colgono i fiori v’è la stessa sensazione, ma quando si divelgono alberi e piante lo Spirito della Terra sente dolore, perchè il regno delle piante è per lui quello che i capelli sono per il nostro corpo. 

Lo Spirito della Terra non è disturbato soltanto dai nostri atti esso sente anche il nostro atteggiamento mentale. C’è nella Terra uno strato particolare che riflette in modo sorprendente le nostre passioni, i sentimenti e le emozioni e le fa reagire su noi sotto forma di tempeste inondazioni e terremoti. 

Il materialismo provoca eruzioni vulcaniche, e più prevarranno le condizioni spirituali, meno questi cataclismi sconvolgeranno il Mondo. 

Questa è una dichiarazione che l’uomo ordinario può difficilmente verificare, e non sarebbe stata fatta se non fosse possibile di dare almeno una prova circostanziale della sua verità. Questa prova e derivata dallo studio delle tendenze del pensiero nelle epoche in cui le eruzioni del Vesuvio ebbero luogo. La lista dei cataclismi avvenuti nella nostra era cominciata con l’eruzione che distrusse Ercolano e Pompei dove Plinio il Vecchio morì. A. D. 79; poi 20, 472, 512, 652, •982, 1036, 1158, 1500, 1631, 1737, 1794, 1822, 1855, 1872, 1885, 1891, 1906. 

Ci sono state 18 eruzioni in 1900 anni. La prima metà ebbero luogo in 1600 anni, durante l’epoca del cosidetto «oscurantismo », quando l’uomo era ignorante e supestizioso da credere in Dio e anche nelle silfidi, nelle fate e simili. 

Dopo che l’avvento della scienza moderna ha portato la luce al Mondo Occidentale dimostrandoci la superfluità di Dio, insegnandoci che noi siamo la più alta intelligenza nel cosmo, che il cervello è una ghiandola la quale secerne il pensiero come il fegato secerne la bile, che noi camminiamo con la stessa forza che usiamo per pensare e molte altre cose del genere, queste reazioni dei cataclismi sono state proporzionalmente più numerose. Ci sono state nove eruzioni durante i 300 anni nei quali la scienza moderna ha faticato per illuminarci, cioè tante catastrofi quante ne avvennero durante il medio-evo, in 1000 anni. Le prime sei ebbero luogo nei primi mille anni dell'era nostra, le ultime cinque entro un periodo di 51 anni. Se contiamo i passi fatti dalla scienza nell’ultimo secolo, e particolarmente negli ul timi 60 anni, la conclusione è evidente che, come cresce il materialismo, le eruzioni vulcaniche diventano più numerose, e più il materialismo si diffonde, più numerosi saranno i punti della Terra che verranno attaccati. 

Lutto questo non vuol dire che la scienza sia pregiudizievole agli occhi dell’occultista; essa ha il suo posto legittimo nell’educazione della razza umana, ma quando la scienza si distacca dalla religione e diventa materialistica, come è accaduto nei tempi moderni, essa rappresenta una minaccia per l’umanità. Ci fu un tempo in cui religione, arte e scienza erano unite e venivano insegnate nei templi dei Misteri e cioè fino all’epoca greca, ma siccome questo è il piano di separazione e di specializzazione, esse sono state di proposito separate per un certo tempo onde raggiungere una perfezione superiore a quella che sarebbe stata possibile se fossero rimaste sempre unite. In tempo debito tutte e tre saranno nuovamente unite ed allora, ma soltanto allora, acquisteremo la perfetta soddisfazione attraverso il cuore, l’intelletto e i sensi. Il cuore godrà l’aspetto religioso delle cerimonie, l’intelletto sarà soddisfatto dal lato scientifico e al lato estetico della natura umana prov- vederanno le varie arti che verranno usate nel servizio dei templi a venire. 

Quando l’uomo avrà spiritualizzato il suo essere sotto l’influenza di una futura religione scientifica e artistica, avrà imparato il dominio di sè stesso e sarà diventato un aiutatore disinteressato del suo prossimo: sarà allora un custode sicuro della Forza del Pensiero, mediante la quale potrà formare idee accurate che saranno immediatamente atte a cristallizzarsi in cose utili. Ciò sarà realizzato per mezzo della laringe che dirà la Parola creativa. 

Tutte le cose in natura furono portate in esistenza dalla Parola che si fece carne (Giov. I). Il suono, ossia il Pensiero parlato, sarà la prossima forza che si manifesterà in noi, una forza che ci farà uomini-Dio creativi, quando, attraverso la nostra istruzione presente, avremo reso noi stessi atti ad usare un potere così enorme per il bene di tutti trascurando il nostro proprio interesse. 

### <h3 id="lecture-20">Conferenza n°20: L’Associazione e la razza futura</h3>

```
Dai piccoli atomi nel caos   
Siamo arrivati a quel che siamo ora.   
Nessuna forza nascosta può arrestarci.   
Saliremo di stella in stella.   
Spezzeremo i ceppi   
Che sino ad oggi ci han vincolati   
Poiché il mondo è oggi migliore   
Di quanto sia mai stato prima.   
```

Avanti, In alto, Per sempre! è il grido di battaglia dello spirito conquistatore. Da quando i loro occhi si aprirono, gli uomini sono stati tormentati dal divino scontento che è il nostro mezzo di avanzamento sul sentiero dell’evoluzione. Ciò è vero almeno nella maggior parte dei casi; alcuni sono rimasti indietro e hanno « dato calci contro le spine », ma la perseveranza li guiderà fino alla mèta di perfezionamento e riunione con Dio. Un’« anima perduta » è una concezione impossibile quando consideriamo che siamo tutti parte di Dio nel quale effettivamente viviamo, ci muoviamo ed abbiamo il nostro essere . Non possiamo esistere al di fuori di Dio, in un Inferno, e se un’anima sola fosse perduta, ciò significherebbe che una parte di Dio andrebbe perduta. 

Ma allora, si può domandare, quale può essere il significato dei vari messaggi del Nuovo Testamento in cui si parla di salvezza e di condanna «eterna»? I Passaggi vengono facilmente compresi se accuratamente illuminati da un dizionario e dalla conoscenza dell’insegnamento occulto. 

In primo luogo un tale significato poggia sulla definizione della parola «eterno». Come ogni altra parola nella versione inglese, anche questa è tradotta dal greco. La parola originale è « aionion ». Riferendoci al dizionario greco Liddel e Scott si vedrà che questa parola ha molti significati: « un periodo indefinito di tempo », « un’età », « una vita », come per esempio quando Paolo l’usava nelle sue lettere a Filemone cui restituì Onesimo, uno schiavo che si era convertito, accompagnadolo con le parole: « Egli forse patì per un tempo acciocché tu lo ricevessi per sempre ». Le parole « per sempre » sono una traduzione della stessa parola «aionion» resa con «eterna» in relazione alla punizione o alla salvezza, e siccome Onesimo e Filomone erano tutti e due mortali, la parola «aionion» deve necessariamente significare qualcosa di diverso da quel che abitualmente pensiamo quando diciamo «eterno». Nel caso citato essa non può significare un periodo che oltrepassi parte di una vita. 

Appena compreso che questa parola non significa eternità, ma soltanto un’epoca di durata indefinita, un periodo di tempo che ha principio e fine, questi passaggi appariscono in una luce molto diversa: invece di salvezza è condanna eterna, salvezza e condanna che durano mi’intera epoca. Che cosa significa questo? 

Abbiamo sentito nelle lezioni precedenti come l’uomo abbia iniziato la sua evoluzione nell’attuale condizione densa fin dall’epoca Polare in cui egli fece il primo tentativo di costruirsi un corpo con sostanza chimica. La qualità di questo corpo è l’inerzia. Nella Bibbia l’uomo è chiamato Admah. 

La parola ebraica Admah significa terreno solido e la traduzione di Giuseppe Flavio lo rende con « terra rossa » è ugualmente illustrativa perchè quello che era allora il corpo umano era formato della stessa sostanza chimica che costituisce l’odierno ter- reno solido, ma, a quell’epoca, esso non era nè solido nè così freddo come è oggi la crosta terrestre. La terra stava allora emergendo dal Caos in un rosso bagliore; più tardi divenne una nebbia brillante e luminosa, Tale luminosità fu raggiunta nell’Epoca Iperborea, e l’uomo in via di formazione iniziò la costruzione del suo corpo vitale avendo la capacità di muovere il suo corpo denso. 

Nell’Epoca Lemuriana egli sviluppò un corpo del desiderio e il desiderio di dare incentivo all’azione. Nell’Epoca Atlantica fu aggiunta la Mente per agire da freno sugl’impulsi. L’astuzia è la qualità ad essa inerente, ma nella nostra attuale Epoca Ariana l’Ego si manifesta attraverso la Mente, sviluppando la facoltà della ragione e sostituendosi all’astuzia. 

Così in ciascuna delle epoche precedenti un veicolo avente una certa facoltà si è evoluto fino ad un certo grado di compimento, così come nella scuola i fanciulli passano di grado in grado, un anno dopo l’altro, sviluppando fino ad un certo punto in ogni classe le facoltà di leggere, scrivere ecc. 

Ma tutti gli anni in ogni classe ci sono alcuni bocciati perché mancanti della conoscenza necessaria per la promozione al grado superiore, fissi sono condannati a rimanere nella stessa classe onde acquistare la capacità necessaria per entrare in una classe più avanzata. 

Chi ha più diligentemente cercato di apprendere le sue lezioni è salvato da quella necessità e si dice che entra in una nuova classe. Non è che sia giunto una volta per sempre; nella nuova classe ci sono nuove lezioni da imparare e anche qui, a meno che non prosegua con paziente e persistente volontà, si può esser bocciati negli esami successivi. 

Quel che accade nelle scuole dei fanciulli accade nella scuola della vita; lo sforzo costante è il prezzo di ogni promozione e in ogni stadio ci sono i ritardatari. Noi nel Mondo Occidentale siamo i pionieri, generalmente parlando, e le altre razze, bruna, gialla e nera, sono i ritardatari a gradi diversi di inefficienza; nondimeno essi stanno tutti avanzando e ad un dato tempo raggiungeranno il nostro grado di sviluppo, e noi, nel frattempo, saremo andati più in alto se avremo continuato ad essere diligenti. 

Per ben comprendere tale questione è necessario distinguere fra i corpi di razza e gli spiriti che li abitano. Ai pionieri vengono sempre dati corpi di razza morbidi, pieghevoli e flessibili, adattabili e capaci di raggiungere una certa altezza nell’evoluzione. Sotto l’influenza degli spiriti pionieri la razza, o la nazione, si evolve finché può, e quando ha raggiunto il suo zenit di sviluppo, i pionieri l’abbandonano alla classe di spiriti sbandati, erranti, che segue. Comincia allora la decadenza della razza, poiché questa viene presa, volta a volta, da classi di spiriti sempre inferiori fino a che essa degenera al punto che nella nostra corrente di vita umana non si trovano più spiriti abbastanza indietro da poter progredire mediante la nascita in tali corpi. Cessa allora la recondita della donna perchè l’atomo germinale non viene più depositato e la razza muore. 

Questo è il piano divino di avanzamento, ma qui, come ovunque, l’uomo valendosi di una prerogativa ugualmente divina, può mettere un temporaneo disordine nella natura ed attaccarsi a una razza resistendo per secoli agli sforzi dei Grandi Condottieri per aiutarlo ad avanzare, come vedremo essere accaduto ad una certa classe di spiriti. 

Poiché è compito delle razze ariane evolvere la ragione, e dato che nel modo occidentale siamo i più avanzati, non c’è da meravigliarsi se noi analizziamo tutto, religione non esclusa. La religione, al pari di ogni altra cosa, è in stato di progresso e di trasformazione, e siccome l’attuale lavoro nel modo occidentale si svolge principalmente lungo linee materiali, i suoi insegnamenti in materia religiosa non sono ancora enunciati tanto chiaramente come in alcune delle religioni orientali. Per questo alcuni degl’investigatori deridono gl’insegnamenti cristiani, ed altri, obbligati ad abbandonare la religione cristiana, hanno adottato sistemi orientali. 

Dal punto di vista occulto questo significa retrocedere. I Grandi Angeli Archivisti, incaricati della nostra evoluzione attuale, danno ad ogni nazione la religione adatta al suo stadio di sviluppo e noi possiamo esser certi che quelle Grandi Intelligenze non commettono errori. Esse ci hanno dato la Bibbia che contiene tanto la religione Ebraica tome quella Cristiana. Una non sarebbe stata sufficiente, ambedue sono assolutamente necessarie alla nostra evoluzione come vedremo quando tratteremo la questione a fondo. Troveremo allora che di tutti i sistemi religiosi del mondo, questo è sicuramente l’unico adatto ai bisogni del Mondo Occidentale, l’unico capace di renderci « saggi nella salvezza » e di permetterci di « penetrare » nel nuovo cielo e nella nuova terra; l’età e la razza a venire. 

Come già abbiamo detto, noi abbiamo prodotto un corpo denso, uno vitale ed uno del desiderio, durante le epoche Polare, Iperborea e Lemuriana, ma lo spirito non era ancora penetrato nei suoi veicoli; esso aleggiava all’esterno come fanno gli spiriti gruppo degli animali, perchè non c’era il legame della mente mediante il quale avrebbe potuto unirsi coi suoi veicoli. 

Nell’ultimo scorcio dell’Epoca Lemuriana c’era una piccola parte di questa nascente Umanità sufficientemente avanzata, in modo da poter ricevere il germe della mente affinchè lo spirito potesse cominciare a penetrare lentamente nei suoi veicoli. Per tal motivo quest’umanità in formazione di quel tempo: essi erano la prima razza, un popolo prescelto, selezionato dal resto per la sua speciale attitudine a ricevere il germe della Mente, che doveva svilupparsi durante la seguente Epoca Atlantica. 

Tuttavia in natura non esistono processi improvvisi e lo spirito non penetrò nei suoi veicoli in un giorno. Per questo lavoro occorsero dei secoli ed esso non fu interamente compiuto che alla metà dell’Epoca Atlantica. Nel frattempo anche la mente si era sviluppata e, per ragioni già spiegate, si unì col corpo del desiderio che è da lei governato, come una specie di anima animale agente mediante l’astuzia, usando cioè il cervello piuttosto che la forza, per raggiungere i suoi fini. 

Nell’Epoca Polare la Terra era una massa oscura riscaldata « senza forma (definita) e vacua ». Nell’Epoca Iperborea « Dio disse: Che la luce sia » e la massa oscura divenne una luminosa nebbia di fuoco. Nell’Epoca Lemuriana il contatto della nebbia infuocata col freddo dello spazio esterno produsse l’umidità, acqua densa più vicina alla parte interna che, essendo riscaldata, si spingeva verso l’esterno sotto forma di vapore per raffreddarsi e cadere di nuovo verso la sorgente centrale del calore. Così Dio « divise le acque dalle acque », l’acqua densa dal vapore. 

Cominciarono così a formarsi delle incrostazioni nell'ultima parte dell’Epoca Lemuriana e sopra tali isole di crosta terrestre l’uomo viveva in un’atmosfera di nebbia infuocata. 

Nella prima Epoca Atlantidea la Terra divenne completamente incrostata e da questa Terra umida “saliva una nebbia dal suolo che irrigava tutta la superficie della terra”.

Questa nebbia divenne sempre meno densa e la sua estensione sopra la superficie della terra diminuì gradatamente finché cessò di avviluppare gli esseri umani che incominciarono allora a vedere intorno a sè la chiara atmosfera nel tempo stesso che il loro spirito finiva di penetrare nei suoi veicoli. 

Di nuovo c’erano alcuni che avevano progredito più degli altri ed erano « un popolo eletto » a divenire il sostenitore di un popolo « così numeroso come le sabbie della spiaggia » in una « terra promessa». 

A quel tempo la nebbia si era condensata in acqua che gradualmente inondò la vallata dell’Atlantide situata fra l’Europa e l’America attuale; così fu necessario che il « popolo di Dio » emigrasse e venisse condotto fuori della condannata Atlantide, come è vagamente riferito nelle storie di Noè, che primo vide l’arcobaleno, (fenomeno impossibile nella nebbiosa atmosfera di Atlantide), e di Mosè che guidò il « popolo eletto » attraverso le acque del Mar Rosso dove Faraone, ossia i malvagi re di Atlantide, perirono. 

Il popolo eletto fu quello dei Semiti Originali, la quinta delle razze Atlantiche. Non vi furono razze antecedenti a quella di cui si parla nell’ultima parte dell’Epoca Lemuriana. Nell’Epoca Atlantica ve ne furono sette e altre sette ve ne saranno prima che la nostra attuale Epoca Ariana sia terminata. Una ve ne sarà al principio della Sesta Epoca che i Rosacroce chiamano la «Nuova Galilea»; sedici razze in tutto. 

Durante i Periodi, le Rivoluzioni e le altre Epoche v’è una tal quantità di tempo, che i Grandi Condottieri si adoprarono per l’avanzamento di quasi tutti gli spiriti sotto la loro cura; ma durante i periodi nei quali le sedici razze nascono e muoiono, le condizioni sono così dense e il tempo del loro sorgere e tramontare è, relativamente, così breve, che gli spiriti corrono il grave pericolo di restare vincolati e cristallizzati nei corpi densi di razza e di arrestare il loro progresso. Si deve perciò lottare con zelo in questo tempo per avere la salvezza, giacché la possibilità di perdizione è maggiore durante il passaggio degli spiriti attraverso le sedici razze che in qualsiasi altra Epoca. Perciò gli occulisti chiamano queste razze i sedici sentieri che portano alla distruzione ad esse rappresentano una grave preoccupazione per i Grandi Condottieri dell’Umanità. 

Le razze hanno attinenza al corpo e quando deve prodursi una nuova razza un Grande Condottiero sceglie i più adatti nella vecchia razza e regola i loro rapporti matrimoniali allo scopo di produrre un corpo adatto per la razza futura. Quando nel « popolo eletto » avvengono matrimoni contro le sue direttive, il suo piano resta annullato. Nelle epoche primitive, prima che l’uomo fosse dotato della Mente, era facile guidarlo; ma quando furono scelti i Semiti Originali, questi erano già sufficientemente evoluti da risentire il freno messo alla loro libertà. Inoltre quel freno non doveva essere troppo forte, perchè era necessario che essi avessero una certa dose di libero arbitrio anizichè rimanere automi guidati da Dio. 

Non era certo facile dirigere un popolo così testardo e molti dei « Figli di Dio » sposarono le « figlie dell’uomo » rendendo vani i disegni del loro condottiero. Si rese così necessario di segregare loro e la loro prole dai fedeli i quali furono allontanati « perdendosi » nella stima dei ribelli. Questi non si rendono ancora conto di essere essi stessi i « perduti » e di non essere più un popolo eletto. 

I fedeli furono reclusi nell’Asia Centrale ed ivi divennero i progenitori della razza Ariana che sorse allora e che popola adesso la terra promessa », non l’insignificante Palestina, ma l’intera terra come è ora costituita. I ribelli sono gli Ebrei. 

Nella sesta Epoca a venire non avremo più razze; la Fratellanza Universale tornerà e un nuovo « popolo eletto » sarà scelto per introdurre il nuovo governo divino. Ma oggi l’uomo è progredito a tale punto che non si può forzarlo mediante influenze esteriori, e perciò ognuno deve scegliere da sè, secondo i dettami della propria coscienza. Siccome l’uomo è ora un essere intellettuale, ragionevole, quale miglior metodo può essere usato se non quello di mettergli dinanzi il terribile esempio di una prima razza di pionieri, di un popolo eletto che ha annullato i disegni divini per il suo avanzamento ed è diventato il « perduto gregge d’Israele »? 

Certo, l’esempio è maestro migliore di qualsiasi precetto, e siccome questo popolo ha serbato memoria del suo operato e del modo di agire del Condottiero nei suoi riguardi, che cosa può farsi di meglio se non dare quel ricordo alla razza di pionieri da cui deve uscire il nucleo della razza futura? Non importa se i ribelli si considerano ancora un «popolo eletto» e se i loro libri sono stati mutilati; la lezione è ugualmente valida, l’esempio è tremendo ed è necessario per noi giacche come diceva Paolo, “Se la parola detta dagli Angeli era irrevocabile ad ogni trasgressione o disubbidienza era adeguatamente punita, come sfuggiremo se trascuriamo una salvezza annunziata dal Signore stesso” La religione Cristiana, come è popolarmente esposta è sufficiente per i bisogni spirituali della grande maggioranza degli occidentali che stanno ancora elaborando la fase materiale dell’evoluzione, mentre per quelli che desiderano essere nel nucleo dei pionieri della razza futura, è necessario soltanto di cercare ed essi troveranno il Cristianesimo esoterico che sarà la religione universale del- l’Epoca Sesta e si sostituirà alle religioni di razza quali l’Induismo, il Buddismo, l’Ebraismo, ecc., così come la Fratellanza Universale si sostituirà alle razze e alle nazioni. 

Per comprendere interamente il pessimo esempio degli Ebrei dobbiamo notare che fin dal principio essi divennero così presi dall’idea di essere un popolo eletto che finirono per disprezzare sempre tutti gli altri popoli come Gentili. Perciò, invece di progredire attraverso le altre razze, questa classe di spiriti si è sempre incarnata in corpi di razza ebraica divenendo così cristallizzata nella sua idea che, se continuerà così, non potrà progredire di pari passo col resto della razza umana. Gli Ebrei si persero sposandosi fuori della propria razza ed è probabile che in quel tempo essi dovettero rendersi conto dello sbaglio perchè, da allora, si sono persistentemente sposati nella loro tribù. I Grandi Condottieri dell’evoluzione hanno cercato di aiutarli esiliandoli ripetutamente fra le altre nazioni, ma invano; essi hanno sempre rifiutato di amalgamarsi, e sono sempre ritornati alla loro arida terra, felici se potevano isolarsi e separarsi dagli altri. Perciò, come ultima risorsa, quando il Grande Condottiero Cristo Gesù venne a insegnare che la Fratellanza Universale doveva sostituire nazioni e tribù, Egli andò fra quelli che maggiormente avevano bisogno di Lui, il testardo popolo Ebraico. Altri possono essere più in basso nella scala dell’evoluzione, ma nessuno fu od è « perduto » nello stesso terribile senso di loro. Tutti gli altri spiriti progrediscono continuamente di razza in razza; essi soli rinascono continuamente come Ebrei e col tempo saranno indietro a tutti; potranno anche andare verso il Caos se saranno lasciati troppo indietro e dovranno allora continuare il loro progresso soltanto quando un’evoluzione futura sarà sufficientemente avanzata da offrirne loro la possibilità come è forse il caso degli spiriti di Lucifero. 

Per salvarli da un simile fato Gesù nacque tra loro. Un straniero non avrebbe certo potuto aiutarli. Essi lo avrebbero disprezzato e così Egli nacque fra loro come Booker T. Washington è nato fra i negri per aiutarli, giacché, essendo uno di essi, dal punto di vista del colore egli può aiutarli come nessun bianco potrebbe fare. Per questa ragione si credette dunque che gli Ebrei accettassero gl’insegnamenti di Gesù Cristo, riguardandoli cioè come insegnamenti provenienti da uno che appariva essere Ebreo. Perciò fu detto che « Egli venne fra i suoi » ma, ahimè, essi « scelsero Barabba » e crocifissero Gesù Cristo. 

Fu quella l’ultima prova; i Grandi Condottieri videro che da allora sarebbe stato inutile fare ulteriori tentativi per salvarli. Perciò gli Ebrei sono stati sparsi sulla faccia della terra come un popolo senza patria. Malgrado tutto è così forte la tenacia con la quale questi spiriti sono attaccati alla loro razza che, a dispetto di tutte le persecuzioni, essi sono più Ebrei di sempre; disprezzano ancora i loro vicini come Gentili, e sono perciò a loro volta odiati e disprezzati. Inoltre essi sono fortemente dotati della facoltà atlantica dell’astuzia e ciò è quel che di ogni altro cosa li mantiene indietro. Essi non vogliono amalgamarsi ora più di quanto lo abbiano mai voluto, almeno per quanto concerne gli Ebrei dell’Europa e dell’Asia, ma in America si riscontra ora un distacco ben marcato dall’Ortodossia, particolarmente fra le nuove generazioni. Sempre più essi si sposano in altre nazionalità qui radunate, nel « crogiolo » ove le nazioni si fondono per formare una nuova razza avente tutte le migliori qualità di tutti i differenti corpi di razza. Col tempo, siccome essi vengono qui in numero sempre maggiore, questi Ebrei faranno la loro parte e daranno al mondo la loro quota di figli misti, fornendo in tal modo agli spiriti ebrei disincarnati dei corpi aventi sempre meno le caratteristiche della razza Ebraica, e col tempo questi saranno salvati sposandosi in una razza superiore, così come si persero temporaneamente sposandosi in una razza inferiore. 

Come i Lemuriani svilupparono il desiderio mediante il corpo del desiderio, gli Atlantici svilupparono l’astuzia mediante la morte. Noi sviluppiamo la ragione attraverso l’attività dell’Ego che è il triplice spirito agente soltanto attraverso il suo velo esteriore — lo Spirito Umano e nell’Epoca sesta lo spirito di vita impianterà e porterà a maturazione le facoltà dell’intuizione e dell’amore. Coloro che aspirano a divenire i pionieri della razza futura, devono perciò sforzarsi di coltivare queste facoltà. 

Come in casi precedenti, la produzione di una razza significa generazione, il che si attua oggi più per passione che per amore. I matrimoni si contraggono per convenienza e per interesse. Perciò molti che desiderano di vivere la vita superiore cercano di sfuggire il matrimonio e la paternità, il che rappresenta un grave errore in quanto le persone che posseggono conoscenze superiori sono le più adatte al compito di allevare i figli : possono meglio controllare la passione e compiere l’atto generativo per amore come un sacrificio offerto sull’altare dell’Umanità. 

Nella razza futura quest’associazione e questo amore si estenderanno anche verso i nostri fratelli minori — gli animali. Invece di cacciarli, ucciderli, tormentarli come spesso facciamo adesso, avremo cura di loro ed acquisteremo la loro confidenza. E così tutti le più belle proiezioni saranno realizzate. Gli uomini cambieranno la spada in vomere e la lancia in arnese da lavoro: ognuno potrà sedersi sotto il fico e mangiarne i frutti: vi sarà la pace sulla terra e la buona volontà fra gli uomini. 

Sarà nostro privilegio contribuire ad affrettare quell’età felice. Tale età arriverà quando noi saremo pronti. Non v’è forza esteriore che possa affrettarla; non c’è da aspettarsi la venuta di nessun condottiero finché un sufficiente numero di persone non abbia cominciato a vivere in Fratellanza. E’ vano aspettare un’altra venuta di Cristo, se non ci rendiamo noi stessi degni di riceverlo, giacché di tal venuta è stato affermato che « l’uomo non conosce nè il giorno nè l'ora ». Può esser lontano o vicino, non v’è un tempo fissato. Vivendo egoisticamente abbandonandoci alle passioni ed ai vizi ne ritardiamo la venuta; viceversa l’affrettiamo vivendo una vita di amore che possa alleviare i dolori delle anime sofferenti. Soltanto quando Cristo sarà formato in noi stessi, potremo scorgerlo all’esterno, giacché 

```
« Per quanto Cristo nasca mille volte in Bethlehm 
Se non nasce in te stesso, l’anima tua sarà abbandonata 
Vanamente guarderai alla Croce sul Golgota, 
finché di nuovo non l’alzerai in te ».
```

Fine