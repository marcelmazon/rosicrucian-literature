---
title: "Foglietto №5: L'Era dell'Acquario"
language: "it"
original_title: "Pamphlet №5: The Aquarian Age"
original_language: "en"
author: "???"
original_source_file: "pamphlet-5-the-aquarian-age.md"
---

<h1 id="pamphlet-5-the-aquarian-age">Foglietto №5: L'Era dell'Acquario</h1>

### <h3 id="astrological-aspects">Aspetti Astrologici</h3>

Sull’Era dell’Acquario vengono, in genere, dette molte cose. Un osservatore può commentare che tale Era è già arrivata, che durerà per un determinato tempo, per alcuni anni, che è il risultato di un fenomeno astronomico o astrologico, che presenta alcune caratteristiche, oppure che sotto la sua influenza gli esseri umani saranno più idonei di altri a compiere alcune specifiche azioni, ecc.

Per chiarire la confusione esistente al riguardo, riteniamo utile esporre quanto l’Associazione Rosacrociana afferma al riguardo.

L’Era dell’Acquario non è ancora iniziata, sebbene già da ora se ne avverta l’influenza. Noi entreremo in detta era fra 600 anni circa, nell’anno 2600.

### <h3 id="precession-of-the-equinoxes">Precession of the Equinoxes</h3>

Il fatto però che alcune autorità affermino che siamo già entrati nell’Era dell’Acquario può essere spiegato dalla differenza esistente fra le costellazioni zodiacali e le zodiaco detto intellettuale. Un certo gruppo di stelle fisse si chiama Ariete, un altro gruppo vicino si chiama Toro, un terzo gruppo viene detto Gemelli, e così via. Questi dodici gruppi di costellazioni o assieme di stelle, come vengono viste in cielo, restano sempre nel medesimo gruppo e vicinanza, nella loro rispettiva posizione. Passando il Sole davanti a dette costellazioni, prosegue la sua rotta di anno in anno con precisione immutabile, ma poiché l’asse terrestre si inclina verso il Sole ed ha un movimento oscillante simile a quello di una trottola a fine corsa, tale movimento appare ineguale. Ogni anno, quando il Sole entra nella costellazione di Ariete, quando attraversa l’equatore terrestre, vi passa un po’ più vicino del precedente anno: precede, come affermano gli astronomi citando la precessione degli equinozi. Questo perché il Sole sembra passi l’equatore all’equinozio di primavera, di anno in anno, un poco prima di raggiungere il punto attraversato l’anno precedente. Quindi, se un anno l’ha attraversato al primo grado di Ariete, l’anno dopo lo attraverserà un poco più entro i limiti della costellazione dei Pesci, e così via. Questo movimento retrogrado è cosi lento per cui occorrono circa 70 anni per attraversare un grado, 2100 per percorrere un segno e approssimativamente 26000 anni per percorrere, retrogradivamente, i 12 segni. Quest’ultimo periodo è detto il Grande Anno Siderale.

### <h3 id="two-zodiacs">Two Zodiacs</h3>

Gli astronomi parlano in genere di grado d’ascensione diretta dividendo la volta celeste in 360 gradi a partire dal punto in cui il Sole interseca l’equatore al prossimo equinozio di primavera. Nominano anche i primi 30 gradi a partire da tale punto, Ariete, i secondi 30 gradi, Toro, ecc., come fa l’astrologo. Così vi è, da una parte lo zodiaco naturale, composto dalle 12 costellazioni, o gruppi reali di stelle, i cui cambiamenti sono così minimi da essere impercettibili in una vita e in parecchie centinaia d’anni, e dall’altra parte lo zodiaco intellettuale che parte dal punto dell’equinozio primaverile, ogni anno.

Poiché il Sole regredisce per precessione attraverso i segni dello zodiaco, è chiaro che in determinato momento l’equinozio di primavera avverrà al primo grado di Ariete e per questo, durante quell’annata, lo zodiaco intellettuale e quello naturale coincideranno. Questo incontro avvenne per la prima volta verso l’anno 500, e poiché il Sole retrogrado ha la cadenza di un grado ogni 70 anni, ne risulta che attualmente l’equinozio di primavera avviene a 9 gradi di Pesci. E perciò nell’anno 2600 circa che il Sole entrerà realmente nella costellazione dell’Acquario. Si può pertanto dire che l’Era dell’Acquario incomincerà da quel momento e durerà circa 2100 anni durante i quali il Sole per precessione, attraverserà i 30° del Segno dell’Acquario. Tuttavia non vi è una precisa e definita delimitazione come quando si dice che entreremo nell’anno 1969 a mezzanotte del 31 dicembre 1968 e che quell’anno durerà fino a mezzanotte del 31 dicembre 1969. E una divisione matematica del tempo. Tuttavia le differenti epoche dell’evoluzione umana dipendono dalle influenze vitali dell’esistenza e sono condizioni dell’intelletto (mente) piuttosto che divisioni del tempo, sebbene siano legate fra di esse.

### <h3 id="orb-of-influence">Orb of Influence</h3>

Per queste gli astrologi riconoscono quelle che si definiscono orbita d’influenza. Per comprendere la cosa occorre dire che ogni essere umano è qualcosa di più di quello che appare e che è circondato da un’ aura - atmosfera invisibile - un qualcosa che sprigiona da sé e che appartiene alla sua natura personale e distinta. In altre parole, l’uomo possiede alcuni veicoli che sono invisibili alla vista comune e che si estendono oltre il suo corpo fisico denso. Per questo, quando siamo vicini ad un’altra persona in condizioni di calma e tranquillità, i corpi sottili su amalgamano e tali sottili influenze vengono sentite più facilmente, pur essendo in ogni istante della nostra vita dei potenti fattori.

Supponiamo che un uomo si concentri intensamente sul suo lavoro al punto di non accorgersi né di vedere quello che avviene attorno a sé. Impercettibilmente però avverte che qualcuno è entrato e che si trova dietro di lui; si volta e scorge un amico. Non lo aveva sentito entrare perché era assorto sul suo lavoro, ma l’ha percepito perché l’aura del suo amico si è unita alla sua. Così, sebbene non ci sia stato il contatto fisico, si era reso conto che qualcuno era vicino a lui.

Come in alto, così è in basso e viceversa. E la Legge di Analogia, la chiave per eccellenza di ogni mistero. L’uomo è il microcosmo e gli astri il macrocosmo. Le costellazioni sono dei gruppi di Grandi Spiriti che si sono chiusi in detti corpi stellari in vista di aiutare le intelligenze meno progredite a scoprire le esperienze dell’evoluzione. Possiamo affermare che questi Grandi Spiriti hanno dei veicoli sottili simili all’atmosfera aurica della nostra Terra. Così, essendo il Sole vicino alla costellazione dell’Acquario al momento dell’equinozio di primavera, con i suoi raggi trasmette queste influenze alla Terra stessa e poiché la primavera è il periodo in cui tutto il pianeta è impregnato di vitalità, ne deduciamo che il raggio dell’Acquario così trasmessoci sarà da noi tutti avvertito.

### <h3 id="piscean-age">Piscean Age</h3>

Riconosciamo l’influenza esercitata dai Pesci durante gli ultimi 2000 anni. La superstizione, la schiavitù intellettuale, e la fede cieca attraverso cui è passata la civilizzazione, sono ben note agli storici. D’altra parte l’Era dei Pesci era necessaria per il nostro processo evolutivo. Gli insegnamenti di amore e di altruismo che il Cristo ha portato sulla nostra Terra erano talmente distanti dalla Religione della Legge allora dominare per cui non influirono sulla maggior parte dell’umanità che per effetto della fede, arrivando a una fede che comprendeva la redenzione mediante “espiazione”. Durante l’Era dei Pesci - di cui si ricorderà come dell’Era della Fede in contrasto a quella della Ragione dell’Acquario, i principi del nuovo Cristianesimo (amore ed altruismo) venivano insegnati ad una cerchia sempre crescente di credenti. Ci si asteneva dal mangiare carne durante alcuni giorni. Si venerava la Vergine Immacolata; si insegnava all’uomo di rinunciare ai propri desideri grossolani e alla bramosa sessuale. Durante i 600 anni che rimangono prima che sia inaugurata definitivamente l’Era dell’Acquario faremo probabilmente dei grandi passi in questi domini della coscienza. E bene anche rammentare che Giove, pianeta della benevolenza e della filantropia, co-governante dei Pesci, è stato un importante fattore per promuovere l’altruismo durante i trascorsi 2000 anni. Se ci sarà dato di scoprire l’influenza del Segno dell’Acquario in misura maggiore, maggiori dettagli potremo dedurre dalla futura Era che sta alle nostre soglie.

Emediante lo studio dell’Astrologia che possiamo stabilire l’influenza della nuova Era.

### <h3 id="age-of-innovations">Era delle Innovazioni</h3>

L’Acquario ha un’influenza spirituale, talvolta, originale, inventiva, mistica, scientifica, altruistica e religiosa. Se applichiamo il precetto biblico Io riconosceremo dai loro frutti possiamo aspettarci che l’Era dell’Acquario sia apportatrice di innovazioni originali nei regni della scienza, della religione, del misticismo e dell’altruismo. E questo sembra possa veramente avverarsi. Durante questo nostro secolo il Sole ha attraversato, per precessione, un poco più di un grado d’orbita in direzione dell’Acquario, cosa che ha dato origine a un incisivo cambiamento in tutti i regni del pensiero e dell’attività che la storia abbia mai registrato negli ultimi due millenni. Dopo il telefono, il telegrafo, il radar, oggi disponiamo di meccanismi più complessi per i viaggi nello spazio, il computer e tant’altre invenzioni notevoli. Si tenga anche conto dei rapidi progressi fatti da tutti i movimenti di pensiero liberali nel campo religioso, sostituendo vecchi concetti con soluzioni più razionali, cosa che ha contribuito notevolmente a sviluppare la vista spirituale e le conseguenti possibilità di ricerche nei piani superiori. Lo studio dell’astrologia si è particolarmente diffuso in questi ultimi anni, mentre le librerie mettono in vista un impressionante numero di libri e pubblicazioni varie riguardanti i mondi superiori e lo sviluppo occulto.

L’Era dell’Acquario vedrà realizzarsi l’alleanza della religione con la scienza, cosicché la scienza diverrà religiosa e la religione scientifica, ciò nel rispetto reciproco della propria autonomia, cosa che apporterà salute, benessere e gioia di vivere.

### <h3 id="universal-brotherhood">La Fratellanza Universale</h3>

L’Era dell’Acquario instaurerà la fratellanza universale che abbatterà le barriere del pregiudizio sociale che attualmente è causa di spargimento di sangue. Possiamo certamente affermare che la spada che ha regnato durante l’Era dei Pesci sia ancora oggi potente, e sarà causa di spargimento di sangue. Possiamo certamente affermare che la spada che ha regnato durante l’Era dei Pesci sia ancora oggi potente, cederà il posto all’altruismo e allo sviluppo scientifico.

Dato che l’Acquario è un segno d’aria, scientifico e intellettuale, durante tale era prevarranno sia la mente che la religione. Gli insegnamenti della Saggezza Occidentale, che l’Associazione Rosacrociana sta diffondendo, apriranno la strada all’Era Acquariana eliminando la paura della morte mediante ulteriori informazioni circa la vita post-mortem. Questi insegnamenti mostrano che la vita e la coscienza continuano sotto le leggi immutabili di Dio, tendenti a portare progressivamente l’uomo a degli stati più nobili di spiritualità.

Quale segno d’aria l’Acquario governa particolarmente l’etere. Quando il Sole, per precessione, entrerà nell’Acquario, l’umidità della Terra si eliminerà gradualmente e le vibrazioni visive, che vengono più facilmente trasmesse da un’atmosfera secca, si faranno sempre più intense. Sotto queste condizioni la vista eterica si svilupperà presso la grande maggioranza dell’umanità, e noi potremo allora vedere gli abitanti delle regioni eteriche, amici e parenti morti. Potremo poi continuare a vederli per un certo tempo dopo la loro morte e assuefarci al fatto che essi devono passare ai mondi superiori.

Raggiunto questo punto evolutivo, l’umanità sarà tanto progredita da evitare molti errori che ora causano tanti tormenti e godrà di un’esistenza assai più serena di quella che avrà fino ad allora vissuto. Potremo così risolvere i problemi sociali in modo più equo: l’uso di meccanismi sempre più perfezionati libererà, in grande misura, l’uomo dagli impegni più faticosi consenrendogli maggiori occasioni di progredire intellettualmente e spiritualmente. Quando le benedizioni dell’Era Acquariana saranno nostre, per coloro che aspirano a una vita migliore e più spirituale sarà possibile di entrare meglio in armonia con lo spirito di quell’era futura e di diventare in tal modo più rapidamente e più completamente sensibili alle sue influenza dei loro contemporanei. Colui che farà del suo meglio per vivere una vita di servizio verso l’umanità e che esprimerà sentimenti di compassione, di altruismo e di benevolenza, diverrà sempre più sensibile alle influenze acquariane: il suo progresso evolutivo sarà proporzionale ai suoi sforzi.