---
title: "Foglietto №45: Perché Sono Uno Studente Rosacrociano"
language: "it"
original_title: "Pamphlet №45: Why I Am a Rosicrucian Student"
original_language: "en"
author: "Max Heindel"
original_source_file: "pamphlet-45-why-i-am-a-rosicrucian-student.md"
---

<h1 id="pamphlet-45-why-i-am-a-rosicrucian-student">Foglietto №45: Perché Sono Uno Studente Rosacrociano</h1>

### <h3 id="who-is-a-rosicrucian">Perché Sono Uno Studente Rosacrociano</h3>

Spesso qualcuno ritiene di dovere spiegare pubblicamente perché professa una delle tante fedi religiose. Molti nostri studenti ci chiedono consigli su come spiegare esaurientemente agli amici perché sono stati indotti a scegliere gli insegnamenti dei Fratelli Maggiori promulgati dall’Associazione Rosacrociana, piuttosto che altri; cercheremo perciò di esporre brevemente le ragioni che riteniamo idonee, sebbene, oltre a queste, gli studenti ne potranno trovare altre, forse migliori.

Innanzi tutto è bene chiarire che i membri della nostra Associazione non possono definirsi dei Rosa-Croce, perché tale appellativo spetta di diritto soltanto ai Fratelli Maggiori, che sono gli Ierofanti della Saggezza Occidentale. Essi sono spiritualmente superiori al maggior Santo vissuto sulla Terra, come il Santo stesso è superiore ad un adoratore di idoli.

### <h3 id="satisfying-head-and-heart">Soddisfare Mente e Cuore</h3>

Quando la nave della nostra vita viaggia tranquilla sul mare calmo, dolcemente cullata dalla brezza della salute e della prosperità; quando abbiamo degli amici devoti, pronti ad aiutarci ad ottenere la felicità o i beni di questo mondo; oppure quando, secondo le nostre aspirazioni, otteniamo successi sociali o politici, possiamo con entusiasmo dire “la vita mi sorride!”. Ma, quando il tempo dei successi termina e la gioia si muta in dolore; quando il vento impetuoso delle avversità spinge la nostra nave contro gli scogli minacciosi e la sferza della sofferenza ci colpisce; quando gli amici ci abbandonano, allora chiediamo aiuto al Cielo, come il marinaio che, smarrita la rotta, cerca aiuto nelle stelle.

Se però, bisognosi di aiuto, cerchiamo ansiosamente in cielo la stella che ci salvi, vediamo che tutta la volta stellata è in movimento: sarebbe pericoloso basarsi su una qualsiasi di esse. Occorre che la stella sia immobile e fissa: una sola possiede questi requisiti, ed è la stella polare. Con l’ausilio di questa stella, il marinaio può orientare fiduciosamente la propria nave verso il porto della salvezza.Analogamente, chi cerca una guida su cui poter confidare nei giorni di dolore, deve basarsi su una conoscenza che contempli le leggi eterne e i princìpi indissolubili, che spieghino in modo logico il mistero della vita e soddisfino in pari tempo l’intelletto e il cuore. Intelletto e cuore: due fattori gemelli nella vita, che richiedono di essere soddisfatti. Solo avendo un concetto chiaro dello schema evolutivo umano, possiamo uniformarvici. Una volta compreso come ogni cosa sia retta dall’amore divino, svilupperemo in noi una sincera devozione, che ci inciterà a cooperare con Dio nel lavoro del mondo.

Le anime anelanti che bussano alla porta della Chiesa chiedendo tregua al loro dolore, non possono ritenersi paghe della risposta che “Dio vuole la loro sofferenza… che Egli, quale Divina Provvidenza, ha visto che si sono meritate il castigo, che occorre accettare serenamente il destino quale prova del Suo amore per le creature”. Non possiamo ritenere infallibile una Divinità che arricchisce pochi e lascia la maggioranza delle persone nell’indigenza, che da ad alcuni la salute e a molti l’infermità e, soprattutto, se si pensa al trionfo dell’iniquità, mentre a colui che è buono e giusto rimane spesso solo il disprezzo e la derisione.

Gli insegnamenti Rosacrociani forniscono un concetto chiaro e logico del mondo e dell’uomo ed incoraggiano la discussione, cosicché chi va alla ricerca delle verità spirituali può soddisfare ampiamente il proprio intelletto perché le nozioni che riceve sono scientifiche e religiose. Gli viene spiegato che i problemi della vita sono soggetti a leggi fisse ed immutabili come fissa ed immutabile è in cielo la stella polare.

### <h3 id="law-of-cause-and-effect">Legge di Causa ed Effetto</h3>

Sebbene la Terra giri sul suo asse alla velocità di quasi duemila chilometria all’ora, noi rimaniamo sulla sua superficie per effetto della forza di gravità. Sappiamo anche che la legge di gravità è eterna e che non agisce oggi per cessare domani. Quando entriamo in un ascensore viaggiamo sicuri perché sappiamo che la colonna d’acqua che lo aziona ha una pressione superiore a quella dei solidi; tale proprietà esisteva ieri, esiste oggi e sempre esisterà in futuro. Se tale azione venisse sospesa, anche per un solo istante, avverrebbero dei disastri; tuttavia è implicito che questa legge è fissa e noi non ne dubitiamo.

Anche la legge di causa-effetto è immutabile. Se lanciamo in alto un sasso, l’atto non si com-pleta fino a quando, per gravitazione, non ricadrà a terra”. L’uomo raccoglie ciò che semina”, dice una legge morale. “I mulini del Signore vanno lentamente, ma macinano assai sottile”, e una volta compiuta un’azione, nel giorno e nel modo determinati, avverrà la corrispondente reazione.

### <h3 id="the-school-of-life">La Scuola della Vita</h3>

Logicamente non tutte le cause messe in atto durante una vita avranno effetto nel corso della stessa; da ciò si deduce che le conseguenze possono manifestarsi in qualche altro periodo e luogo, salvo che tale legge venga invalidata, cosa tanto impossibile quanto lo è l’annullamento della legge di gravità, cosa che farebbe cadere l’universo nel caos. La Filosofia Rosacrociana spiega l’efficienza di questa legge stabilendo che l’uomo è un essere spiritaule che frequenta la scuola della vita con il proposito di sviluppare i suoi poteri latenti; per tale ragione vive molte esistenze in corpi fisici di costituzione sempre più perfetta e atta a una migliore espressione. I primi gradi di questa scuola evolutiva l’uomo li frequenta al mattino della sua infanzia e gli vengono impartite le lezioni che deve studiare. Alla notte, quando cioè la fedele governante della Natura, la morte, lo addormenta, egli può riposarsi dalle fatiche fino all’inizio del nuovo giorno, ossia quando riceve un nuovo corpo per imparare nuove lezioni. Ogni giorno l’esperienza, maestra di tale scuola, lo aiuta nell’apprendimento di nuove lezioni ed egli si istruisce gradualmente fino ad esaurire l’intero programma. Alla fine avrà terminato lo studio che insegna come costruire e usare i corpi. Se noteremo qualcuno dotato di scarse facoltà, sapremo che è un’anima giovane, che ha da poco frequentato la scuola della vita, mentre se ci imbatteremo in un bel carattere, riscontreremo in lui un’anima grande, che ha appreso bene le sue lezioni. Quando esamineremo le disuguaglianze della vita non perderemo la speranza nella bontà divina, perché sappiamo che un giorno tutti saremo perfetti come perfetto è il nostro Padre Celeste.

### <h3 id="meeting-loved-ones">L’Incontro con i Propri Cari</h3>

Gli insegnamenti Rosacrociani tolgono la spina del dolore che costituisce la più grande prova, quella della perdita degli esseri cari, in quanto è cosa certa che “In Dio viviamo, ci muoviamo e abbiamo il nostro essere”. Perciò se una sola anima si perdesse, si perderebbe una parte di Dio e questo è assolutamente impossibile. Sotto la legge inviolabile di causaeffetto siamo destinati a incontrare ancora, in futuro e sotto altre circostanze, gli esseri amati; l’amore che ci ha uniti perdurerà fino a raggiungere la sua più alta espressione. Le Leggi di Natura sarebbero violate se una pietra lanciata in alto rimanesse sospesa nell’aria; in base a queste Leggi eterne coloro che passano a sfere più elevate dovranno ritornare in terra. Anche Cristo disse: “Vi conviene rinascere di nuovo” e ancora, “Se vado al Padre mio, ritornerò a voi”.

### <h3 id="firsthand-knowledge">Conoscenza Diretta</h3>

Comunque, sebbene la nostra ragione possa comprendere razionalmente i misteri della vita, vi è indubbiamente uno stato più elevato: la conoscenza diretta, cioè il più alto grado di conoscenza che consente di accertare le suddette conoscenze per mezzo di un sesto senso latente in noi, che ci rende idonei a percepire i mondi spirituali in modo chiaro come chiaramente vediamo il mondo fisico. Questo senso si sviluppa tramite tutta l’evoluzione. Esistono però dei sistemi mediante i quali lo possiamo sviluppare ora. Chi ha già ottenuto tale facoltà ci ha parlato dei viaggi nel mondo dell’anima ai quali crediamo come crediamo ai racconti fattici di viaggi in terre sconosciute. Se in base a ricerche e calcoli scientifici sappiamo che la Terra gira sul suo asse e descrive un’orbita attorno al Sole, sappiamo anche che colui che è morto vive e noi tutti (morti e viventi), riposiamo nell’amore del Padre Celeste, senza la volontà del Quale neppure il più piccolo uccello può cadere in terra, e che Egli guida i nostri passi in armonia ai Suoi piani divini affinché si raggiungano i più elevati poteri spirituali.

Eye has not seen or ear heard the glories that are yet in store for us, but Oliver Wendell Holmes has expressed a little of what we may expect in the following lines:

``` 
Build thee more stately mansions O my soul!
As the swift seasons roll,
Leave thy low vaulted past,
Let each new temple, nobler than the last,
Shut thee from heaven with a dome more vast,
Till thou at length art free,
Leaving thine outgrown shell by life’s unresting sea.
```

Queste sono le ragioni per cui abbiamo adottato gli Insegnamenti Rosacrociani, in quanto il loro contenuto filosofico e logico ci appaga l’animo e soddisfa la mente.