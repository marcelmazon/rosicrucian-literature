---
title: "Foglietto №36: La Rinascita - Chiave Maestra"
language: "it"
original_title: "Pamphlet №36: Rebirth, the Master Key"
original_language: "en"
author: "???"
original_source_file: "pamphlet-36-rebirth-the-master-key.md"
---

<h1 id="pamphlet-36-rebirth-the-master-key">Foglietto №36: La Rinascita - Chiave Maestra</h1>

### <h3 id="unanswered-questions">La Rinascita - Chiave Maestra</h3>

Hai mai provato a pensare perché alcune persone sono povere, alcune ricche, alcune deformi, altre belle, alcune sfortunate, altre molto fortunate, altre ammalate ed altre ancora con salute perfetta? Ha mai cercato di trovare una ragione di queste disuguaglianze che vediamo manifestarsi nel mondo? Ci stupisce il fatto che alcuni membri della famiglia umana abitano corpi negri, altri olivastri ed altri ancora di colore bianco? Ha mai tenuto conto dell’esistenza degli uomini delle steppe australiane, dei pigmei d’Africa, degli eschimesi di Groenlandia o degli indios primitivi e selvaggi della Patagonia? Le si sono posti questi enigmi, o tanti altri, per essere risolti? Se sì, quale è la sua risposta? Perché tanta gente è povera ed altra ricca, alcuni ammalati ed altri in perfetta salute, altri con mente normale ed altri con cervelli brillanti? E allora, si è lei soffermato a pensare al perché siamo tutti qui, quale è il significato della vita fugace? Supponiamo che lei rivolga questa domanda ai propri amici, prenda nota delle loro risposte e le confronti. Sarebbe un esperimento interessante. Alcuni direbbero che i poveri sono persone indifese e i ricchi gente economa. Altri le risponderebbero che i poveri sono persone sfortunate e i ricchi fortunati. 

Altri le diranno che non è giusto indagare sulle condizioni esistenti nel mondo di Dio; che il Creatore nella Sua sapienza ha stabilito simili cose e che per natura devono essere giuste; altra spiegazione che potrebbe essere data è che Dio è responsabile di tutto quanto è buono, mettre un essere riprovevole comunemente noto come il diavolo è la causa di tutti i mali. Vi sarebbero molti che la guarderebbero con occhi stanchi e le direbbero che non sanno nulla, che i problemi della vita sono molto profondi e troppo complicati per poterli risolvere, che i Cristiani ortodossi non soddisfano la loro ragione, che le conclusioni degli atei li terrorizzano e conseguentemente devono essere scartate, non sapendo quale strada prendere. Se Dio è giusto, allora non è certamente Dio. D’altra parte se non vi è Dio, come venne in esistenza tutto quanto vi è nel mondo?

Vi è una risposta a tutti questi vari problemi che si presentano oggi alla mente dei pensatori; una risposta logica che sostenga la prova della ragione? Certamente Sí.

### <h3 id="materialistic-theory">La Teoria Materialistica</h3>

La teoria materialistica, come è postulata dagli atei, non può soddisfare l’umanità. La mente umana ha interpellato la scienza, il laboratorio e le risorse chimiche nell’anelito di cercare quel quid intangibile che anima la forma umana e, non avendolo scoperto, risponde sconcertata che esso è alcunché di illusorio e che non si tratta che di alcune correlazioni mentali. Perché alcuni individui possiedano una qualità migliore di “certe correlazioni mentali” di altri, questa teoria non cerca di spiegarlo.

### <h3 id="orthodox-religious-theory">Teoria Religiosa Ortodossa</h3>

La teoria postulata dai teologhi ortodossi è un poco migliore. Assicura che tutte le cose viventi furono cercate da Dio, che hanno solo una vita terrestre da vivere e che l’uomo fu dotato di uno Spirito immortale. Senza tener conto delle condizioni in cui nacque l’uomo è responsabile dei debiti contratti durante la vita, e la sua felicità, o miseria, dopo la morte è determinata dalle sue azioni durante il breve periodo di vita che intercorre fra la sua nascita e la sua morte. Gli animali, le piante, e tutto quanto esiste trova una spiegazione come manifesto desiderio del divino creatore.

E allora strano che l’uomo intelligente respinga queste teorie e decida di darsi a tutte le cose piacevoli che lo aiutano a dimenticare che un giorno dovrà trovarsi faccia a faccia con la morte?

### <h3 id="doctrine-of-rebirth">Doctrina della Rinascita</h3>

Fortunatamente vi è un’altra teoria che è fondata sulla verità. Essa viene definita la dottrina della Rinascita. In essa postula un lento processo di sviluppo conseguito attraverso ripetute incarnazioni in forme o corpi di sempre maggiore efficienza. Tramite questo processo tutti gli esseri svilupperanno nel tempo le loro potenzialità latenti e diventeranno simili agli dei.

### <h3 id="life-waves">Onde di Vita</h3>

Il Dio del nostro sistema solare creò diverse onde di vita e gli esseri appartenenti ad ogni onda di vita particolare non si incrociano mai con quelli delle altre. Le onde di vita con la quale siamo maggiormente familiarizzati sono quelle minerale, vegetale, animale e umana. Ogni onda di vita è composta di un grande numero di spiriti vergini dotati di tutti i poteri del loro Divino Creatore e ognuno di essi alla fine raggiungerà la divinità. Ogni onda di vita si svilupperà secondo la sua natura. Gli esseri che appartengono all’onda di vita angelica non saranno mai arcangeli. Essi raggiungeranno la divinità lavorando lungo una linea di sviluppo diversa. Gli esseri della nostra umanità non diverranno mai angeli e il nostro sviluppo sarà del tutto diverso. Gli animali non saranno mai degli esseri umani come noi, anche se passeranno attraverso uno stato simile all’umano.

### <h3 id="developmental-stages">Stadi di Sviluppo</h3>

Noi non siamo stati mai animali e tuttavia siamo passati in uno stadio quasi animale. Nello stesso modo le piante passeranno, nel lontano futuro, attraverso uno stato animale ed i minerali raggiungeranno lo stato delle piante. Tuttavia, in nessun caso saranno dello stesso tipo dei nostri animali e delle nostre piante attuali. Ogni onda di vita ha un proprio sistema separato e diverso di sviluppo, tuttavia alla fine gli Spiriti Vergini componenti queste onde di vita conseguiranno la perfezione in quanto questo è l’unico scopo dell’evoluzione.

### <h3 id="life-as-a-school">La Vita come Scuola.</h3>

Vediamo ora come la teoria della Rinascita risponde ai problemi della vita: 

Perché alcune persone sono ricche ed altre povere? Ogni vita è un giorno nella grande scuola di Dio. Alcuni di noi stanno imparando certe lezioni ed altri ne stanno imparando altre. Coloro che ora sono poveri stanno imparando delle lezioni relative al valore reale di certe comodità; lezioni di ingegno che insegnano come meglio conseguire il beneficio con la minima quantità di sforzi. Stanno imparando come realmente apprezzare ogni cosa posseduta.

Coloro che hanno ricchezze ne stanno imparando il valore reale. Ne stanno appunto comprendendo il potere di acquisizione, sia che esse possano apportare loro dolore o felicità, esaltarli o degradarli; costituire una benedizione o una maledizione. Stanno imparando che le ricchezze possono talvolta comprare l’onore dell’uomo o la virtù di una donna, ma che non potranno mai comprare le cose che sono di valore reale per lo Spirito. In ultima analisi tutte le persone che possiedono del denaro devono imparare a diventare amministratori dei loro possedimenti onde usare saggiamente quello che è stato loro affidato.

### <h3 id="deformities-and-diseases">Deformità e Malattie</h3>

Altra domanda importante: “Perché alcuni sono deformi fisicamente?” Parlando in senso generale nessun Spirito può abitare un corpo migliore di quello che ha appreso a costruire durante le sue vite precedenti. La regola sembra mostrare che l’indulgenza alle passioni durante una vita reagisce sullo stato mentale in un’esistenza successiva, e l’abuso dei poteri mentali durante una vita apporta ostacoli in vite successive. D’altra parte, un bel corpo denota che il suo proprietario ha fatto un lavoro da esperto nella costruzione del corpo durante le vite anteriori, talvolta a detrimento dei processi mentali.

Le persone sfortunate sono coloro che sono stati negligenti nell’approfittare delle occasioni avute nelle vite precedenti. Ora vengono privati di tutte le cose che una volta ottennero facilmente, per insegnar loro ad apprezzarne i vantaggi quando saranno loro concesse di nuovo. Ciò che accade nella vita è in realtà il frutto di quanto abbiamo seminato nelle precedenti esistenze.

L’individuo il cui corpo fisico è ammalato ha violato le leggi di natura in questa vita e in qualche vita passata e ne sta subendo il castigo. La persona sana ha fatto molta attenzione nella formazione dei suoi organi durante il passato.

### <h3 id="race">Razza</h3>

Tutte le razze sono il prodotto dell’evoluzione. Nel lontanissimo passato, quando tutti possedevano un corpo negro, vivevamo in un continente localizzato nel punto ora occupato dall’Oceano Indiano. Mediante un processo di sviluppo evolutivo vennero ad estere le diverse razze: negra, mora, mogano, marron, scuro, rame, gialla e infine bianca. Salvo alcune grandi anime che si incarnano volontariamente in razze inferiori onde guidarle, il colore della pelle segna il progresso che l’individuo ha fatto nella scala evolutiva. Questo si applica anche ai corpi inferiori dei Boscimani, Pigmei, Eschimesi, Patagoni ed altra gente primitiva. Gli Ego che abitano questi corpi sono ritardatari che non superarono gli esami nella grande scuola della vita e servono come penoso esempio di quello che può succedere e a chi è pigro sulla strada evolutiva.

### <h3 id="conditions-are-results">Le Condizioni sono Risultati</h3>

La Rinascita risponde intelligentemente a tutte le disuguaglianze. Le condizioni nelle quali ci troviamo sono il risultato dei nostri sforzi passati o della nostra negligenza. Ogni uomo o donna è la somma esatta di tutte le sue attività passate e non la vittima di un Dio capriccioso o distributore di cattiverie. Non abbiamo nessuno da incolpare, ma solo noi stessi per aver trasgredito alla legge. Se non siamo soddisfatti della vita che viviamo ora, è tempo di cominciare a preparare un ambiente migliore per quelle future vite. Se saremo volonterosi e perseveranti potremo preparare, già in questa vita, l’ambiente in cui avverrà la prossima rinascita.

L’uomo o la donna d’oggi, dotati di intelligenza, non si appagano più delle grossolanità quando conoscono la verità in rapporto alla vita. Pertanto, chiediamo ad ogni lettore di cercare una soluzione agli svariati problemi che la vita ci presenta, applicando questa chiave maestra, la rinascita, onde provarne l’efficacia e la verità.