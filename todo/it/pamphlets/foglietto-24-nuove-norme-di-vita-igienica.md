---

title: ""

language: "it"

original_title: "Pamphlet №24: The Newer Hygiene of Living"

original_language: "en"

author: "???"

original_source_file: "pamphlet-24-the-newer-hygiene-of-living.md"

---

<h1 id="nuova-norme-di-vita-igienica">Foglietto №24: NUOVA NORME DI VITA IGIENICA</h1>

<h3 id="nuova-norme-di-vita-igienica">NUOVA NORME DI VITA IGIENICA</h3>

<p>SOMMARIO:</p>
<p><a href="#fattori-che-determinano-la-scelta-degli-alimenti">Fattori
che determinano la scelta degli alimenti</a><br />
<a href="#costituzione-degli-alimenti">Costituzione degli
alimenti</a><br />
<a href="#preparazione-del-pasto">Preparazione del pasto</a><br />
<a href="#lazione-degli-alimenti">L’azione degli alimenti</a><br />
<a href="#il-problema-carne">Il problema “carne”</a><br />
<a href="#additivi-alimentari-e-stimolanti">Additivi alimentari e
stimolanti</a><br />
<a href="#altri-suggerimenti-per-ligiene-spirituale">Altri suggerimenti
per l’igiene spirituale</a></p>
<p>Il DIPARTIMENTO DI GUARIGIONE dell’Associazione Rosacrociana esplica
un delle più importanti fasi di attività della Fraternità. L’aiuto viene
prestato in modo unico, cioè per mezzo degli Ausiliari Invisibili che
lavorano nei piani spirituali. Gli Ausiliari Invisibili sono quegli
esseri che avendo fatto progressi sul sentiero dell’evoluzione, sono in
grado, sotto la guida dei Fratelli Maggiori dell’ordine Rosa-Croce, di
abbandonare durante la notte il proprio corpo fisico e di funzionare nei
piani superiori. In aggiunta a ciò, e per meglio ristabilire e
conservare la salute, raccomandiamo l’osservanza delle norme relative
alla dieta, all’igiene, agli esercizi fisici e di respirazione profonda,
nonché pensieri di natura costruttiva.</p>
<p>Monte Ecclesia, il Tempio per la Guarigione dell’Associazione
Rosacrociana, è il luogo dove si concentrano le energie guaritrici.
Chiunque, in qualunque parte del mondo risieda, può rivolgersi a questo
Centro per chiedere la guarigione; egli viene messo in contatto con le
forze guaritrici sia mediante applicazioni sottili dirette che
attraverso informazioni settimanali, aventi lo scopo di tenere il
contatto con gli Ausiliari Invisibili.</p>
<p>QUESTO LAVORO È EFFETTUATO ESCLUSIVAMENTE MEDIANTE CONTRIBUTI
VOLONTARI.</p>
<p>Chi desidera essere incluso nella lista per la guarigione, può
rivolgersi al DIPARTIMENTO DI GUARIGIONE dell’ASSOCIAZIONE ROSACROCIANA
P.O. Box 713 - OCEANSIDE, California - U.S.A., o ad un qualsiasi Centro
Rosacrociano diffuso nel mondo: CENTRO ROSACROCIANO di PADOVA - C.P. 948
- 35122 Padova.</p>
<p>Il motto Rosacrociano: “Mente serena, Cuore sensibile, Corpo sano”,
rende implicita l’armoniosa coordinazione della mente, dell’anima e del
corpo in un tutto ben equilibrato, cosicché una mentalità sana, l’amore
fraterno e la buona salute si alleano per fare dell’esistenza una catena
ininterrotta di buone speranze e aspirazioni basate sulla più elevata
etica.</p>
<p>Un eminente scrittore e medico (J. F. Williams) definisce la salute
una condizione che rende possibile trarre dalla vita il maggiore
godimento ed effettuare il massimo lavoro costruttivo, attuando, con
ciò, il migliore servizio nel mondo. Aggiunge che “occorre elevare la
mente e il corpo ai massimi livelli e vivere nelle migliori condizioni
in modo che non ci si debba appagare solo del semplice fatto di essere
esenti da malattie: la salute può essere, perciò, definita come una
qualità della vita che rende idonei coloro che la possiedono a vivere e
a servire nel migliore dei modi”.</p>
<p>In realtà, la salute è un fattore che eleva ed ispira e ci induce a
perseverare negli sforzi per realizzare la perfezione; occorre, quindi,
rivolgere ad essa la nostra massima attenzione.</p>
</section>

<section>
<h3 id="fattori-che-determinano-la-scelta-degli-alimenti">FATTORI CHE
DETERMINANO LA SCELTA DEGLI ALIMENTI</h3>
<p>La scelta dei cibi è determinata da molti fattori. Non vi sono due
persone che siano uguali fra loro, e pertanto “ciò che è alimento per
una può essere veleno per un’altra”. Il genere di alimenti richiesti e
la loro qualità dipendono da molte condizioni, quali la struttura
fisica, lo stato di salute, il grado di metabolismo, lo stato delle
ghiandole, il temperamento individuale, l’età, il grado di sviluppo (in
caso di bambini), il genere di attività, la durata del sonno, la
stagione e il clima. Altro fattore importante, spesso definito
psicologia della digestione, riguarda lo stato mentale al momento dei
pasti e la soddisfazione che i cibi procurano.</p>
<p>Non bisogna mai prendere cibi solidi quando si è sotto uno stato
emotivo quali l’ansietà, la paura o l’ira, se si è molto stanchi,
infreddoliti o se ci si trova in altri stati disagevoli. Perché i cibi
possano essere interamente assimilati devono essere presi in condizioni
di serenità. Mentre il gusto per determinati cibi sovente dev’essere
acquisito, l’avversione che si trova per altri può essere una difesa
naturale contro l’effetto degli stessi, sia puri che in combinazione: al
riguardo dobbiamo ricordare che il gusto è il risultato di disciplina e
abitudini. OGNI PERSONA SANA PUÒ E DOVREBBE IMPARARE A MANGIARE OGNI
GENERE DI VEGETALI E FRUTTA.</p>
<p>Poiché la scienza dietetica fa continui progressi, parecchie malattie
dovute a errata nutrizione sono state riconosciute oltre a quelle già
note. È stato accertato che diversi casi cronici, come ad esempio
l’asma, le febbri da fieno, i catarri, alcune malattie della pelle,
ecc., sono da attribuire agli alimenti; la dieta non dev’essere
prescritta senza un opportuno esame. Per il fatto, poi, che non tutti i
gusti sono uguali e non possono essere modificati che col passare del
tempo, occorre studiarla secondo la necessità del paziente tenendo conto
delle sue idiosincrasie. Una dieta bene scelta offre i migliori
risultati perché abbina tutti gli elementi necessari per la
conservazione della salute.</p>
<p>La proporzione media delle principali sostanze chimiche in una dieta
è la seguente:</p>
<p>60% carboidrati 25% grassi 15% proteine</p>
<p>In più, per regolare le funzioni del corpo, occorrono sostanze
minerali, vitamine, acqua e cellulosa. Le indicazioni generali date di
seguito possono essere di ausilio nella scelta di una dieta
proporzionata alle necessità individuali.</p>
</section>

<section>
<h3 id="costituzione-degli-alimenti">COSTITUZIONE DEGLI ALIMENTI</h3>
<p><strong>I. CARBOIDRATI.</strong> 1. funzioni: produzione di calorie
ed energia. 2. sorgenti: zucchero ed amidi, principalmente canna da
zucchero, barbabietole, frutta dolce, miele, cereali, pane, patate e
vegetali amidacei. <strong>II. GRASSI.</strong> 1. funzioni: produzione
di calorie ed energia. 2. sorgenti: burro, panna, oli vegetali, olio
d’oliva, noci, nocciole, olio di semi di cotone, cioccolato, noci di
cocco. <strong>III. PROTEINE.</strong> 1. funzioni: costruzione e
riparazione dei tessuti. 2. sorgenti: latte, formaggio, uova, noci,
legumi, cereali.</p>
</section>

<section>
<h3 id="minerali-sali-alimentari">MINERALI (Sali alimentari)</h3>
<p><strong>I. Ferro.</strong> 1. funzioni: fornire ossigeno ai globuli
rossi del sangue (il ferro è un costituente dell’emoglobina). 2.
sorgenti: tuorlo d’uovo, verdure, legumi, prodotti di grano integrale,
melassa, frutta secca, fragole, ciliegie, more, ribes. <strong>II.
Calcio.</strong> 1. funzioni: costruzione delle ossa e dei denti,
coagulazione del sangue, aiutare la regolazione del ricambio minerale.
2. sorgenti: latte, formaggio, grano integrale, legumi, vegetali,
frutta, melassa (il latte naturale è la migliore sorgente del calcio).
<strong>III. Fosforo.</strong> 1. funzioni: formazione di una parte di
ogni cellula attiva del corpo e, in unione al calcio, solidificazione di
ossa e denti. 2. sorgenti: latte, legumi, cereali, frutta e vegetali,
specialmente le carote. <strong>IV. Iodio.</strong> 1. funzioni:
regolazione delle funzioni della tiroide. 2. sorgenti: alghe marine,
rape, radici, barbabietole, soda, avena, carote, latte di capra.</p>
<p>La dieta giornaliera deve essere integrata con altri minerali come il
potassio, il magnesio, lo zolfo e il cloro; questi elementi sono però
combinati allo stato naturale con i minerali sopra indicati e pertanto
non è necessario farne particolare cenno.</p>
</section>

<section>
<h3 id="vitamine">VITAMINE</h3>
<p><strong>I. Vitamina A (per lo sviluppo e la crescita).</strong> 1.
funzioni: promuovere la crescita e la nutrizione in generale, prevenire
le malattie dell’apparato respiratorio e le infezioni. 2. sorgenti:
burro, panna, tuorlo d’uovo, verdure a foglie, carote. <strong>II.
Vitamina B. (complesso B).</strong> 1. funzioni: nutrizione in generale,
stimolazione dell’appetito, azione antianemica, prevenzione di disturbi
nervosi e cutanei, ecc. 2. sorgenti: lieviti, tuorlo d’uovo, grano
integrale, legume vegetali (particolarmente spinaci), pomodori,
asparagi, frutta, noci, latte. <strong>III. Vitamina C. (antiscorbutica
- vitamina termolabile)</strong> 1. funzioni: nutrizione in generale,
antiemorragica, antinfettiva, prevenzione delle malattie della bocca e
delle gengive. 2. sorgenti: agrumi, pomodori, ananas, verdure, carote,
sedano, cipolle crude, patate dolci, radici, bacche fresche (mirtilli,
lamponi, more, ginepro, ecc.). <strong>IV. Vitamina D
(antirachitica)</strong> 1. funzioni: nutrizione ingenerale, permette la
deposizione dei minerali nelle ossa e nei denti. 2. sorgenti: tuorlo
d’uovo, panna, burro, verdure, raggi solari presi direttamente sulla
pelle. <strong>V. Vitamina E (della fertilità) (in unione alla vitamina
B)</strong> 1. funzioni: aiuta la gravidanza e l’allattamento. 2.
sorgenti: grano integrale, germi di grano, farina d’avena, mais, verdure
a foglie, oli vegetali. <strong>VI. Vitamina PP (antipellagra) (in
unione alla vitamina B)</strong> 1. funzioni: previene la pellagra e i
suoi sintomi. 2. sorgenti: legumi. Latte, verdure. <strong>VII. Vitamina
F (grassi)</strong> 1. funzioni: provvede l’energia trasportatore delle
vitamine, circonda, protegge e mantiene i reni, il cuore, il fegato,
ecc. Preserva la temperatura del corpo dai cambiamenti di temperatura;
prolunga i processi di digestione. Un suo eccesso causa guadagno di
peso, obesità e indigestioni dovute alla lentezza della digestione e
dell’assimilazione. È conservata in contenitori lontani dalla luce
diretta e in luogo fresco. 2. sorgenti: avocado, uova, semi di cotone,
olio d’arachidi, di sesamo, di soia. <strong>VIII. Vitamina G</strong>
1. funzioni: collabora nella prevenzione della pellagra e dei suoi
sintomi. 2. sorgenti: legumi, latte naturale, verdure. <strong>IX.
Vitamina K</strong> 1. funzioni: è necessaria per la coagulazione del
sangue. 2. sorgenti: verdure a foglie, cime di bietole e di carote,
yogurt, acidophilus. <strong>X. Vitamina P</strong> 1. funzioni: dona
salute alla pelle e alle arterie, normalizza la pressione del sangue,
previene il colpo apoplettico. 2. sorgenti: scorza di arancia e di
limone, peperoni verdi. <strong>XI. Vitamina U</strong> 1. funzioni: è
così chiamata per la sua benefica azione contro l’ulcera. 2. sorgenti:
succo di cavolo crudo, sedano, verdure fresche, tuorlo d’uovo crudo,
alcuni grassi vegetali. È sensibile al caldo e non è presente nei cibi
cotti.</p>
</section>

<section>
<h3 id="sostanze-varie">SOSTANZE VARIE</h3>
<p><strong>ACQUA</strong> 1. funzioni: scioglie le sostanze nutritive,
rendendone così possibile l’assorbimento; previene la stitichezza, rende
morbide le mucose, aiuta a regolare la temperatura del corpo, funge da
costituente essenziale delle cellule dei tessuti e dei fluidi del corpo,
quali il sangue, la linfa e i succhi gastroenterici. 2. sorgenti: acqua
distillata e succhi di frutta sono le sorgenti migliori. Si dovrebbe far
uso solo di acqua pura, esente da calcio e magnesio, in quanto la
deposizione di tali elementi nelle cellule causa l’indurimento delle
arterie e dei tessuti: tutto ciò che viene comunemente definito
“vecchiaia”. Se precedentemente si è già deposto un fitto strato di tali
minerali, occorrerebbe eliminare un pasto al giorno e sostituirlo con
latticini biologici o succo d’uva (non fermentato), perché sia l’uno che
l’altro sciolgono le sostanze calcaree. Bere abbondantemente fra i
pasti. <strong>CELLULOSA</strong> 1. funzioni: stimolante intestinale e
della sua peristalsi. 2. sorgenti: crusca, cereali integrali, verdure,
frutta.</p>
</section>

<section>
<h3 id="preparazione-del-pasto">PREPARAZIONE DEL PASTO</h3>
<p>Una regolare nutrizione richiede moderato uso di cibi che forniscano
in giuste proporzioni le sostanze essenzialmente richieste dal corpo.
Una insufficiente nutrizione può derivare dai seguenti fattori:</p>
<p>Quantità insufficiente di cibi, o cibi inadatti. Deficienze fisiche,
come ad esempio denti guasti o deboli, tonsille infette, adenoidi
infiammate. Posizione del corpo inadeguata.</p>
<p>Abitudini errate di vita, di nutrizione, nonché carenza d’aria pura e
sole, mancanza di movimento all’aria aperta, scarsa igiene personale,
ambiente non confacente, atteggiamento mentale negativo, riposo
insufficiente, funzionamento irregolare dell’intestino.</p>
</section>

<section>
<h3 id="scelta-del-menù">SCELTA DEL MENÙ</h3>
<p>Diamo qui di seguito alcune indicazioni per una dieta buona e ben
proporzionata.</p>
<ul>
<li><p>Colazione del mattino. Per persone aventi attività sedentaria o
che abitualmente si alzano tardi (cioè nei casi in cui l’intervallo fra
la prima colazione e il pranzo sia breve): succo d’arancia o frutta
fresca e qualche mandorla).</p></li>
<li><p>Coloro che sono soggetti a lavoro faticoso devono rifocillarsi
con una buona colazione composta di frutta o succhi di frutta e cereali,
alternando con uova e tost di pane integrale e una bevanda. La frutta
dovrebbe consistere di arance, uva o frutta di stagione; la frutta cotta
o secca deve essere usata raramente: è preferibile l’uso di quella
fresca.</p></li>
<li><p>Pranzo. Zuppa, surrogato di carne, un vegetale cotto, patate
oppure riso integrale, insalata cruda e un leggero dessert. La minestra
per il mezzogiorno dev’essere generalmente blanda, cioè non ristretta, o
un “consommé”, può anche essere scartata qualora non sia necessario
prendere qualcosa di caldo o per stimolare l’appetito.</p></li>
<li><p>Cena. Zuppa, insalata cruda, formaggio fresco, una fetta di pane
integrale tostato e un dessert. Se questa dieta fosse insufficiente, si
può integrare con qualcuno degli alimenti descritti per gli altri
pasti.</p></li>
</ul>
</section>

<section>
<h3 id="lazione-degli-alimenti">L’AZIONE DEGLI ALIMENTI</h3>
<p>Per la scelta degli alimenti, basarsi sulle seguenti indicazioni:</p>
</section>

<section>
<h3 id="proteine-parti-di-ricambio">PROTEINE: PARTI DI RICAMBIO</h3>
<p>X MUSCOLI: latte biologico, uova, formaggio, noci, legumi (piselli,
lenticchie, fagioli).<br />
X OSSA: latte, cereali integrali, vegetali, frutta.<br />
X SANGUE: vegetali (specie l’insalata), verdura verde, tuorlo d’uovo,
crusca e cereali integrali, frutta.</p>
</section>

<section>
<h3 id="grassi-protezione-lubrificazione">GRASSI: PROTEZIONE,
LUBRIFICAZIONE</h3>
<p>burro, panna, olio d’oliva e d’altro genere, noci.</p>
</section>

<section>
<h3 id="amidi-e-zuccheri-nutrimento">AMIDI E ZUCCHERI: NUTRIMENTO</h3>
<pre><code>Amidi: cereali, patate, pane.
Zuccheri: canna da zucchero, barbabietole, bietole d&#39;acero, frutta, dolci. </code></pre>
</section>

<section>
<h3 id="regolatori">REGOLATORI</h3>
<pre><code>Vitamine: cereali integrali, latte, uova, vegetali, frutta.
Cellulosa: cereali a grana grossa, crusca e cereali integrali. </code></pre>
</section>

<section>
<h3 id="il-problema-carne">IL PROBLEMA “CARNE”</h3>
<p><strong>SURROGATI DELLA CARNE</strong></p>
<p>In sostituzione della carne si possono usare i seguenti alimenti:
legumi, noci, formaggio, uova, latte. I vegetali e i cereali contengono
proteine in misura minore. Le noci, ad eccezione delle arachidi, sono
ricche di questi principi vitali e i pinoli e le mandorle contengono
proteine in percentuale maggiore della carne stessa. La soia è più di un
surrogato della carne: è ricca di calcio e contiene vitamine che di cui
la carne è priva; le sue proteine sono complete.</p>
<p>Da quanto sopra, si può concludere che adottando una dieta priva
dell’alimento carneo, cioè vegetariana, è facile trovare in altri
alimenti le proteine di cui si necessita.</p>
</section>

<section>
<h3 id="perché-dobbiamo-astenerci-dal-mangiare-la-carne">PERCHÉ DOBBIAMO
ASTENERCI DAL MANGIARE LA CARNE</h3>
<pre><code>1. Gli animali sono degli spiriti inferiori in evoluzione, hanno sensibilità e sono animati dalla Vita Divina. Nostro compito è quello di aiutare la loro evoluzione, non quello di ostacolarla.
2. I vegetali hanno maggiore potere corroborante, energetico. Forniscono maggiore energia della carne e richiedono minore fatica per essere assimilati (vedere la Seconda Parte di questo testo).
3. La carne è satura di tossine e sostanze deterioranti, nonché di un gran numero di prodotti di rifiuto, come ad esempio &#39;acido urico.
4. Le proteine vegetali non sono soggette a putrefazione dentro l&#39;intestino, come invece avviene per la carne.
5. Le nostre cellule si formano in base al cibo che ingeriamo e, quindi, per la composizione del nostro corpo diveniamo partecipi delle caratteristiche di quegli alimenti.
6. Il nostro sviluppo spirituale viene ostacolato, in quanto la carne degli animali provoca delle vibrazioni di grado inferiore.   </code></pre>

</section>
<section>
<h3 id="additivi-alimentari-e-stimolanti">ADDITIVI ALIMENTARI E
STIMOLANTI</h3>
<h4 id="caffè-tè-cacao">CAFFÈ, TÈ, CACAO</h4>
<p>Un’affermazione categorica contro l’uso delle bevande qui sopra
riportate, può essere in contrasto con le opinioni altrui, dato che
ciascuno ha i propri punti di vista che possono discordare dai
nostri.</p>
<p>È tuttavia certo che per alcuni il caffè costituisce un veleno che
produce intossicazione, disordini digestivi e nervosi, mentre d’altra
parte vi è chi lo beve senza provarne danno. Altrettanto dicasi per il
tè e il cacao. Non è prudente dire che questi prodotti non fanno male.
Le purine metilate contenute nel caffè variano approssimativamente da 3
a 9 grani (grano = gr. 0,056), nel tè da 6 a 8 grani, nel cacao più di 4
grani per oncia.</p>
<h4 id="alcool">ALCOOL</h4>
<p>Cinquant’anni fa i medici ritenevano che l’alcool fosse un alimento,
uno stimolante, un rimedio di altissimo valore. Oggi tutto è cambiato.
Le analisi fatte per determinare la natura dell’alcool e i suoi effetti
sull’organismo umano, hanno completamente capovolto le vecchie credenze
e insegnamenti.</p>
<p>L’alcool costituisce un problema sociale che sarà solo risolto
attraverso l’educazione. Quali sono le sue ripercussioni sulla salute?
Sono da ricercarsi principalmente sul sistema nervoso; l’apparato
digerente e quello circolatorio vengono notevolmente alterati dall’uso
dell’alcool. Gli effetti esterni dell’alcool sono: suscettibilità
(irritabilità), maggiore tendenza alle malattie e minore vitalità.</p>
<p>L’alcool non è un alimento (brucia troppo rapidamente per la macchina
umana), avvelena i centri superiori e fomenta nell’uomo gli istinti più
bassi impedendo il controllo del cervello. Gli studiosi di esoterismo
sanno che coloro che bevono alcool non possono accedere ai mondi
superiori; le basse vibrazioni provocate da questo alimento paralizzano
l’attività del corpo pituitario e della ghiandola pineale, organi che,
come si sa, funzionano solo negli eteri superiori.</p>
<h4 id="tabacco">TABACCO</h4>
<p>È stato accertato che il tabacco contiene, oltre alla nicotina, altri
prodotti nocivi al fisico, come ad esempio il gas ammoniacale, i
derivati della piridina e l’ossido di carbonio, elementi dannosissimi,
nonostante la più deleteria sia la nicotina.</p>
<p>I giovani che ambiscono ad avere successo negli sport, a riuscire
negli affari o nel lavoro, a ottenere padronanza di sé, controlleranno
rigorosamente le loro abitudini, sceglieranno attentamente gli alimenti
adatti e si asterranno dal fare cose che possono danneggiare il corpo e
la mente. Coloro che fumano diventano ben presto nervosi, perdono
l’appetito per i cibi sani, deperiscono fisicamente e perdono i poteri
spirituali.</p>
<h4 id="spezie-e-condimenti">SPEZIE E CONDIMENTI</h4>
<p>Vi è chi ha la predilezione per le cosiddette droghe. Sebbene tali
sostanze possano essere usate a lungo in piccolissime dosi senza che
abbiano ad apportare seri danni, finiscono però per irritare lo stomaco,
danneggiare il fegato e i reni, aumentare la pressione sanguigna e
indurire le arterie. Le spezie e i condimenti non sono veri e propri
prodotti alimentari, ma stimolano i bassi desideri e la
passionalità.</p>
<h4 id="sale">SALE</h4>
<p>Il sale, se usato in quantità moderata, non causa seri danni; se
invece se ne fa uso abbondante provoca disturbi alla nutrizione e
sovraccarica i reni. In alcuni casi la prescrizione medica lo elimina
totalmente dalla dieta.</p>
</section>

<section>
<h3 id="importanza-dellequilibrio-acido-basico">IMPORTANZA
DELL’EQUILIBRIO ACIDO-BASICO</h3>
<p><strong>TENORE DELL’ACIDO / BASICO NEGLI ALIMENTI</strong></p>
<p>Gli alimenti, dopo la loro digestione, producono cenere acida o
basica. Generalmente la frutta e le verdure depositano nel corpo una
cenere basica o alcalina; altri alimenti, quali i cereali e la carne,
anche se non presentano un sapore acido, finiscono per essere fortemente
acidi quando, nel ciclo finale, entrano nel sangue.</p>
<p>Indipendentemente dalla dieta il corpo umano si sforza di mantenere
una leggera e costante reazione alcalina nel sangue e nei tessuti.</p>
<p>Se gli alimenti ingeriti creano delle ceneri fortementi acide si
provocherà una forte acidità nell’urina. Questo fatto è sintomo di
eccessiva acidità nel sangue e nel fluido circolante nei tessuti; può
provocare malattie ai reni e alla vescica, tendenza ai raffreddori, alla
gotta e altre malattie.</p>
<p>Per conservare il corpo sano e resistente alle malattie occorre che
l’alcalinità, tento nel sangue che nei tessuti, sia sempre normale. Ciò
si ottiene con una dieta neutra o leggermente basica, evitando, cioè, un
eccesso di alimenti provocanti acidità.</p>
<p>Utilizzando la seguente tabella si potrà determinare una dieta che
bilanci i fattori acido-basici:</p>
<table>
<thead>
<tr>
<th>ALIMENTI CON REAZIONE ALCALINA</th>
<th>ALIMENTI CON REAZIONE ACIDA</th>
</tr>
</thead>
<tbody>
<tr>
<td>fagioli di Lima</td>
<td>funghi carne</td>
</tr>
<tr>
<td>spinaci e altre verdure crude</td>
<td>pesci e crostacei</td>
</tr>
<tr>
<td>pastinaca (sorta di radici)</td>
<td>pollame</td>
</tr>
<tr>
<td>barbabietole fresche</td>
<td>pane - cereali</td>
</tr>
<tr>
<td>lattuga - crescione</td>
<td>prodotti farinacei</td>
</tr>
<tr>
<td>rape - sedano</td>
<td>tuorli d’uovo</td>
</tr>
<tr>
<td>cavoli - zucca</td>
<td>orzo</td>
</tr>
<tr>
<td>carote - ravanelli</td>
<td>riso</td>
</tr>
<tr>
<td>fagiolini - piselli</td>
<td>freschi grano</td>
</tr>
<tr>
<td>cipolle - pomodori</td>
<td>rabarbaro</td>
</tr>
<tr>
<td>cocomeri - poponi</td>
<td>lenticchie</td>
</tr>
<tr>
<td>uva - ananas</td>
<td>noci</td>
</tr>
<tr>
<td>arance - limoni</td>
<td>arachidi</td>
</tr>
<tr>
<td>fichi - datteri</td>
<td>mortella</td>
</tr>
<tr>
<td>banane - pesche</td>
<td>prugne secche</td>
</tr>
<tr>
<td>mele - pere</td>
<td>formaggio Cheddar</td>
</tr>
<tr>
<td>succo d’uva</td>
<td></td>
</tr>
<tr>
<td>mandorle - noci</td>
<td>di cocco</td>
</tr>
<tr>
<td>dolciumi - melassa</td>
<td></td>
</tr>
<tr>
<td>pasta alimentare</td>
<td></td>
</tr>
</tbody>
</table>
</section>

<section>
<h3 id="acidosi">ACIDOSI</h3>
<p>Per acidosi si intende sovrabbondanza di acidi nel corpo. Vi sono due
tipi di acidosi: l’acidosi vera e propria, comunemente definita
“acidità”, e acidosi relativa, provocata da irregolare combustione e
assimilazione dei grassi. Vi si pone rimedio con una dieta povera di
grassi.</p>
<p>Le ceneri prodotte dalle prugne secche, mortella e rabarbaro sono di
natura alcalina, ma dato che contengono acido non ossidabile, aumentano
l’acidità del corpo. Benché la nostra Associazione preveda la dieta
vegetariana, aggiungiamo come informazione generale che la carne e il
pesce fanno parte degli alimenti che producono acido.</p>
</section>

<section>
<h3 id="altri-suggerimenti-per-ligiene-spirituale">ALTRI SUGGERIMENTI
PER L’IGIENE SPIRITUALE</h3>
<p><strong>SALUTE MENTALE</strong></p>
<p>Si può ottenere mente sana e robustezza fisica. Il processo non è
facile, tuttavia lo si può ottenere orientando i nostri pensieri e
organizzando la nostra vita in modo tale da ottenere gradatamente un
sempre maggiore autodominio.</p>
<p>Per esercizio mentale si intende effettuare un controllo sulla mente,
allontanare, cioè, i sentimenti dannosi sostituendoli con proponimenti
retti e interesse per le cose buone. La forma più comune di
funzionamento anormale della mente sono i cosiddetti “stati ansiosi” e
le preoccupazioni. Max Heindel dice che l’ansia (tormento) disturba le
vibrazioni e frustra i nostri programmi. Egli richiama l’attenzione sul
fatto che “il Cristo ci esortava ad essere indifferenti verso le cose
materiali, perché sapeva che la paura e l’ansia ritardano il progresso.
Se giorno per giorno adempiamo i nostri doveri e svolgiamo come meglio
sia possibile il nostro compito, abbiamo già sufficientemente lavorato
per il domani; dal modo come agiamo oggi dipenderà il nostro futuro o
domani”.</p>
<p>Occorre innanzi tutto precisare che un atteggiamento mentale sano non
può essere realizzato in modo immediato, né può giungerci come dono, ma
deve essere acquisito per mezzo di ininterrotti e coscienziosi sforzi
verso la giusta valutazione delle cose, cercando di non alterare i
valori della vita. Tutte le nostre esperienze devono essere ritenute
come pietre sulle quali poter appoggiare il piede per attraversare a
guado un fiume; l’ansia e la paura fanno sì che queste esperienze
diventino scogli o pietre d’inciampo.</p>
<p>Premesso ciò, occorre tener presente che le malattie funzionali del
sistema nervoso sono sovente causate dall’ansia. L’isterismo e la
neurastenia ne sono risultati diretti. Agire in modo indipendente sia
nelle piccole cose che nei grandi problemi della vita è un ottimo
principio che ci renderà forti e autonomi in qualsiasi difficoltà ci si
trovi.</p>
<p>Tale esercizio dev’essere attuato fin dall’infanzia; occorre perciò
abituare i bambini a far fronte da soli ad ogni situazione, senza che
abbiano ad attendere sempre la mano soccorritrice. L’essere sgombri da
pregiudizi ed avere larghezza di vedute, darà come risultato una logica
sana che apporterà elasticità di mente, intraprendenza, oculatezza e
spirito di iniziativa. Tutte queste doti creeranno gioia di vita e
salute.</p>
</section>

<section>
<h3 id="abitudini-salutari">ABITUDINI SALUTARI</h3>
<p>La salute ha le proprie leggi che, per la maggior parte, sono le
leggi del vivere correttamente. Tuttavia, la salute può essere intaccata
da influenze esterne quali l’ambiente domestico e quello sociale. La
salute e il superamento di debolezze latenti saranno conseguiti mediante
pensieri ed azioni da effettuare quotidianamente. Una mentalità elastica
ci aiuterà a cambiare e a migliorare il nostro modo di vivere sia
fisicamente che mentalmente.</p>
<p>Abitudini anti-igieniche, come prendere stimolanti dannosi, coltivare
pensieri depressivi, eccetera, finiscono per minare l’organismo. Se la
nostra salute ci sta a cuore adotteremo sistemi idonei a migliorarla
come, ad esempio, l’abitudine di fare una passeggiata di circa un’ora
all’aria aperta, e aggiungere o togliere determinati alimenti dalla
dieta; maggiore aerazione nell’ambiente in cui si dorme, e così via.</p>
<p>Le buone norme dietetiche ed igieniche raccomandano attività all’aria
aperta e al sole, passeggiate quotidiane, pulizia personale, ambiente
confacente e compagnia di persone dal carattere gioviale e gaio, sano
atteggiamento mentale, svaghi e pulizia intestinale: tutti questi
fattori contribuiscono ad apportare e conservare la salute.</p>
</section>

<section>
<h3 id="eliminazione">ELIMINAZIONE</h3>
<p>L’eliminazione dei residui attraverso l’intestino, i reni e la pelle,
deve avvenire regolarmente, perché da ciò dipende in gran parte sia la
nutrizione che la conservazione della salute.</p>
<p>Gli intestini possono essere regolati osservando alcune norme utili,
cioè prendere cibi adatti, bere acqua fra i pasti e fare della
ginnastica.</p>
<p>Per la gente sana, l’abitudine di liberare l’intestino ogni giorno
alla stessa ora terrà lontana la stitichezza. Le ore più indicate sono
prima o dopo la prima colazione, oppure la sera dopo cena. Se, appena
alzati, si bevono uno o due bicchieri d’acqua, si stimolerà la
peristalsi e si favorirà l’abitudine di una regolare e pronta
evacuazione. In effetti, l’abitudine di bere acqua durante il giorno è
di prezioso ausilio.</p>
<p>L’irregolarità dei pasti, l’eccessiva libagione e l’uso continuo di
alimenti concentrati, specie di carboidrati, causano generalmente la
stitichezza.</p>
</section>

</article>