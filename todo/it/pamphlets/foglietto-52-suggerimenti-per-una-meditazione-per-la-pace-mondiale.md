---

title: "Foglietto №52: Suggerimenti per una Meditazione per la Pace Mondiale"

language: "it"

original_title: "Pamphlet №52: Suggestion For World Peace Meditation"

original_language: "en"

author: "???"

original_source_file: "pamphlet-52-suggestion-for-world-peace-meditation.md"

---

<h1 id="pamphlet-52-suggestion-for-world-peace-meditation">Foglietto №52: Suggerimenti per una Meditazione per la Pace Mondiale</h1>

### <h3 id="suggestion-for-world-peace-meditation">Suggerimenti per una Meditazione per la Pace Mondiale</h3>

In “Interpretazione Mistica del Natale”, al capitolo “Il Sole Mistico di Mezzanotte”, Max Heindel dice:

“Abbiamo in noi stessi, il potere di affrettare il giorno della realizzazione della Pace, parlando di lei, pensandola intensamente e vivendola, perché l’azione combinata di migliaia di persone può impressionare gli Spiriti di Razza, quando è diretta verso di loro, soprattutto quando la Luna è nei segni del Cancro, dello Scorpione o dei Pesci, perché sono i tre grandi segni psichici, i più appropriati ad un lavoro occulto di questa natura.

Adoperiamo questi due giorni e mezzo, durante il quale la Luna è in ciascuno di questi segni, per meditare sulla Pace, dunque: ‘pace in terra e buona volontà tra gli uomini’. Ma, facendolo, stiamo attenti a non prendere parte per una o per l’altra delle nazioni in guerra. Ricordiamoci senza sosta, che ciascuno dei loro membri è nostro fratello e che gli uni hanno tanto diritto al nostro amore quanto gli altri. Che il nostro pensiero sia centrato sul desiderio di vedere la Fraternità Universale vissuta sulla terra, diversamente detta ‘pace sulla terra e buona volontà tra gli uomini’, che siano nati da un lato o dall’altro di un’immaginaria linea tracciata sulla carta, qualunque sia il loro modo di esprimersi in una lingua o in un’altra.

Preghiamo dunque, affinché la pace venga sulla terra, una pace permanente, tramite la buona volontà di tutti gli uomini, senza distinzione di razza, tradizioni, colore o religione. Nella misura in cui riusciremo a formulare con i nostri cuori e non solo con le nostre labbra, questa preghiera impersonale per la pace, affretteremo la venuta del Regno del Cristo, perché ricordiamoci, che alla fine, accederemo tutti al Regno dei Cieli, dove il Cristo è il “Re dei Re e Signore dei Signori” (I Timoteo 6:15).”

<h3 id="servizio">SERVIZIO:</h3>

Dopo il canto del 3° versetto dell’inno d’apertura, il lettore scopre l’emblema e inizia con il saluto Rosacrociano:

“Mie care sorelle e miei cari fratelli, che le Rose fioriscano sulla vostra Croce.”

Risposta dell’assemblea: “E sulla tua, anche.”

“Non c’è che una forza nell’universo: il Potere di Dio, emanato attraverso lo spazio, sotto forma di Verbo, non una semplice parola, ma il Fiat Creatore. Questo Fiat Creatore ha coordinato, tramite la sua vibrazione sonora, miliardi d’atomi indifferenziati in una moltitudine di forme e di figure, dalla stella dei mari alla stella dei cieli, dal microrganismo all’uomo, in effetti, tutte le cose che costituiscono e popolano l’universo. Come le sillabe e i suoni di questo Verbo sono stati emessi, gli uni dopo gli altri, attraverso i secoli, hanno creato delle specie nuove e fanno evolvere le vecchie. Tutto ciò è in accordo col pensiero e il piano concepito dal Mentale Divino, da prima che la Forza dinamica di energia creatrice non fosse inviata nelle profondità dello spazio.”

“Dio è la sola sorgente di potere, ed in ‘Lui’ abbiamo realmente, veramente e letteralmente, la Vita, il Movimento e l’essere” (Atti 17:28).

“Non fu un sentimento puramente poetico, che fece dire al Salmista: ‘Dove andrei lontano dal Tuo Spirito? E dove fuggirei, lontano dalla Tua Presenza? Se salgo ai cieli, ci sei. Se mi corico nel soggiorno della morte, Eccoti. Se prendo le ali dell’aurora e vado ad abitare all’estremità del mare, la Tua mano sinistra mi condurrà là e la Tua destra mi afferrerà.’”

“Tutti conosciamo il potere del pensiero, quando è diretto verso un obiettivo scelto; uniamo dunque, nella preghiera che segue, i nostri pensieri a quelli di tutti coloro che amano la pace:

“Padre Nostro che sei nei cieli, secondo la Tua Volontà, che il principio d’Amore e Saggezza del Tuo Potere Divino, trasmuti la discordia e stabilisca l’armonia e la pace universale, nel cuore e negli affari degli uomini.”

Se si preferisce, la Preghiera Rosacrociana può essere utilizzata al posto di una concentrazione silenziosa o una lettura ad alta voce di questa preghiera, che può essere fatta per rompere il silenzio, se questa meditazione è utilizzata da un gruppo.

### <h3 id="the-rosicrucian-fellowship-prayer">Preghiera Rosa+Croce</h3>

“Non Ti chiedo maggior luce, o Signore, 
ma degli occhi che vedano chiaramente.
Non maggiore armonia, ma un orecchio che d’ora innanzi ascolti 
meglio la melodia.

Non maggiore potere, ma la facoltà d’adoperare 
la forza latente in ognuno di noi.
Neppure maggiore amore, ma il dono di mutare 
in carezza un semplice mutamento d’umore.

Non maggiore gioia, ma di poter meglio sentire 
l’aiuto e la dolcezza della Tua presenza, 
per dare al mio prossimo ciò che possiedo 
di coraggio e pazienza.

Non Ti chiedo altri doni, o mio Dio, 
ma il solo senso di ben sapere
utilizzare per il meglio, i preziosi doni 
di cui volesti provvedermi.

Accordami di vincere la paura e di conoscere 
per mezzo Tuo, tutte le sante gioie.
Quella di essere l’amico che vorrei essere, 
di parlare in verità secondo la mia via, 

Di amare gli esseri puri, di cercare la bontà, 
di spingere con energia ogni anima 
ad elevarsi verso la libertà, 
la radiosa armonia.”

Dopo alcuni istanti di preghiera silenziosa, l’emblema è ricoperto e alcune note di musica finiscono il Servizio… oppure, con la seguente preghiera del Santo, Francesco di Assisi.

<strong>OH, SIGNORE,</strong>

Fa’ di me lo strumento della Tua Pace;
Là dove è odio, che io porti l’amore.
Là dove è il dubbio, che io porti la Fede.
Là dove è la disperazione, che io porti la speranza.
Là dove è l’offesa, che io porti il Perdono.
Là dove è la discordia, che io porti l’unione.
Là dove è l’errore, che io porti la Verità.
Là dove sono le tenebre, che io porti la Luce.
Là dove è la tristezza, che io porti la Gioia.

Oh Signore,

fa’ che io non cerchi tanto d’essere consolato, ma di consolare.
Di essere compreso, ma di comprendere.
Di essere amato, ma di amare.

Poiché:

è donando che si riceve,
è dimenticando se stessi che ci ritroviamo,
è perdonando che si ottiene il Perdono,
ed è morendo che si risuscita alla Vita eterna.