---

title: ""

language: "it"

original_title: "Pamphlet №53: Interpretation of Rosicrucian Fellowship Hymns"

original_language: "en"

author: "???"

original_source_file: "pamphlet-53-interpretation-of-rosicrucian-fellowship-hymns.md"

---

<h1 id="pamphlet-53-interpretation-of-rosicrucian-fellowship-hymns">Foglietto №53: Gli Inni Rosacrociani</h1>

<h3 id="the-rosicrucian-fellowship-opening-hymn">Gli Inni Rosacrociani</h3>

<p>Per poter comprendere l’importanza rivestita dagli inni della nostra
Scuola, dobbiamo innanzitutto renderci conto che essi non sono stati
scritti da uomini, seppur dotati, ma sono stati ispirati a Max Heindel
dai Fratelli Maggiori.</p>
<p>Poi è opportuno che conosciamo qualcosa riguardo alla caratteristica
musicale che prende il nome di chiave musicale o tonalità. Non tutti
sanno che ogni musica può essere suonata partendo da qualsiasi tasto del
pianoforte, cambiandone, in tal modo, la tonalità. Cantando è possibile
fare la stessa cosa partendo con un tono di voce piuttosto che con un
altro.</p>
<p>Può però accadere che, se la partenza è sbagliata, non si riesca più
ad emettere i toni più alti o più bassi, qualora ciò si rendesse
necessario. Da queste limitazioni è nata l’usanza di determinare a
priori se una persona è dotata per cantare da basso, da tenore, da
soprano, e così via.</p>
<p>Per concludere, è necessario ricordare che il nostro universo è stato
creato da dodici Gerarchie Creative (esseri altamente evoluti), ognuna
delle quali è legata a un segno zodiacale e a una sua propria tonalità.
Queste tonalità, qualora usate nella stesura di brani musicali, portano
l’ascoltatore in sintonia con la Gerarchia e lo mettono, perciò, in
grado di ricevere le qualità migliori del pianeta a lei correlato.</p>
<p>Quanto sopra è estremamente importante perché i pianeti sono delle
sorgenti di notevoli influenze che, qualora focalizzate opportunamente,
possono creare dei mutamenti nel nostro animo e nel nostro carattere.
Vediamo, nella seguente tabella, i pianeti, le tonalità, e le Gerarchie
Creative a loro corrispondenti.</p>
<table>
<thead>
<tr>
<th>SEGNO ZOD.</th>
<th>PIANETA</th>
<th>TONALITÀ</th>
<th>GERARCHIA CREATIVA</th>
</tr>
</thead>
<tbody>
<tr>
<td>Ariete</td>
<td>Marte</td>
<td>Re bem. mag.</td>
<td>non conosciuta</td>
</tr>
<tr>
<td>Toro</td>
<td>Venere</td>
<td>Mi bem. mag.</td>
<td>non conosciuta</td>
</tr>
<tr>
<td>Gemelli</td>
<td>Mercurio</td>
<td>Fa die. mag.</td>
<td>Serafini</td>
</tr>
<tr>
<td>Cancro</td>
<td>Luna</td>
<td>La bem. mag.</td>
<td>Cherubini</td>
</tr>
<tr>
<td>Leone</td>
<td>Sole</td>
<td>Si bem. mag.</td>
<td>Signori della fiamma</td>
</tr>
<tr>
<td>Vergine</td>
<td>Mercurio</td>
<td>Do mag.</td>
<td>Signori della sapienza</td>
</tr>
<tr>
<td>Bilancia</td>
<td>Venere</td>
<td>Re mag.</td>
<td>Signori dell’individualità</td>
</tr>
<tr>
<td>Scorpione</td>
<td>Marte</td>
<td>Mi mag.</td>
<td>Signori della forma</td>
</tr>
<tr>
<td>Sagittario</td>
<td>Giove</td>
<td>Fa mag.</td>
<td>Signori della mente</td>
</tr>
<tr>
<td>Capricorno</td>
<td>Saturno</td>
<td>Sol mag.</td>
<td>Arcangeli</td>
</tr>
<tr>
<td>Acquario</td>
<td>Urano</td>
<td>La mag.</td>
<td>Angeli</td>
</tr>
<tr>
<td>Pesci</td>
<td>Nettuno</td>
<td>Si mag.</td>
<td>Umanità</td>
</tr>
</tbody>
</table>
<p>Si comprenderà ora perché l’inno di apertura è stato scritto in Re
maggiore. L’uomo, sentendo questa tonalità, è portato a rispondere
all’amore di Venere e, nel tempo, nel suo carattere si instaureranno i
principi dell’armonia e dell’unità.</p>
<p>L’inno di chiusura è invece scritto in Re bemolle maggiore, la
tonalità dell’onda di vita ariana, che è la più avanzata delle dodici,
inclusa la nostra, e questo porta gli ascoltatori innanzi al Trono di
Dio. È quindi da meravigliarsi se Max Heindel, che ben conosceva tutto
ciò, richiese che i partecipanti lasciassero la cappella in silenzio,
onde non disturbare con inutili chiacchiere le elevate vibrazioni a cui
i veicoli superiori erano ancora sottoposti.</p>
</section>

<section>
<h3 id="inno-di-apertura">INNO DI APERTURA</h3>
<p>Per ascoltare l’inno, aspetta che il binario orizzontale nella parte
alta del rettangolo grigio qui di fianco si riempia di bianco, quindi
fai clic sulla freccetta nera per suonare, sui due trattini per andare
in pausa e sul quadratino nero per fermare.</p>
<pre><code>Dagli Astri che orbitano in ciel
Eterna Legge immutabile
Ci svela il Suo divin voler
In espressione tangibile.
In cerchio i globi danzano
E tempo e spazio coprono
E l&#39;armonia che cantano
Nell&#39;universo espandono.
La Legge Cosmica ignorando
A morte l&#39;uomo si condannò
Pene e dolori regneranno
Senza amore in ogni cuor.
Sforziamoci di ritrovar
Nella Natura verità
In modo di risollevar
E di salvare l&#39;Umanità.
Cerchiamo di conoscerci
Che sa innalzare e liberar
L&#39;Amore a tutti farci può
Il nostro compito operar.
Sapendo quale è il retto agir
In tutti i giorni, in tutte l&#39;ore
Riusciremo ad abolire
L&#39;egoismo separator.
Se la ragione è la luce
Illuminare ci potrà
La strada dritta che conduce
Alla saggezza, alla verità.
Perseverando nel cammin
Se pur cadendo sulla via
Col tempo si perseguirà
Un&#39;effusione di armonia.</code></pre>
</section>

<section>
<h3 id="inno-di-chiusura">INNO DI CHIUSURA</h3>
<p>Per ascoltare l’inno, aspetta che il binario orizzontale nella parte
alta del rettangolo grigio qui di fianco si riempia di bianco, quindi
fai clic sulla freccetta nera per suonare, sui due trattini per andare
in pausa e sul quadratino nero per fermare.</p>
<pre><code>Che il Signore sia con te ognor
Che il Suo Amore ti accompagni
La Saggezza Sua ti guidi
Che il Signore sia con te ognor.
Finché ci incontreremo ancora
Per la Rosa-Croce salutar
Finché ci incontreremo ancora
Che il Signore sia con te ognor.
Ch&#39;Egli sia con te nel tuo gioir
Se la vita ti sorride
Senza turbamento alcuno.
Il Servizio ti dia ancor di più
Finché ci incontreremo ancora
Per la Rosa-Croce salutar
Finché ci incontreremo ancora
Che il Signore sia con te ognor.
Ch&#39;Egli sia con te nel tuo dolor
Quando vien la tentazione
Ti daremo il nostro aiuto
Fino a che la Luce tornerà.
Finché ci incontreremo ancora
Per la Rosa-Croce salutar
Finché ci incontreremo ancora
Che il Signore sia con te ognor.
Che il Signore sia con te ognor,
Alla Croce con le Rose
Vite pure conduciamo
Per la Rosa-Croce riveder.
Finché ci incontreremo ancora
Per la Rosa-Croce salutar
Finché ci incontreremo ancora
Che il Signore sia con te ognor.    </code></pre>
</section>

</article>