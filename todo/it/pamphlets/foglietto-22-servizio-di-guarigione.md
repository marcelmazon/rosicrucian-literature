---

title: ""

language: "it"

original_title: "Pamphlet №22: The Healing Service"

original_language: "en"

author: "???"

original_source_file: "pamphlet-22-the-healing-service.md"

---

<h1 id="pamphlet-22-the-healing-service">Foglietto №22: Servizio di Guarigione</h1>

### <h3 id="the-healing-service">Servizio di Guarigione</h3>

<p><strong>Musica:</strong> <em>Inno di Apertura</em></p>
<p><em>L’officiante scopre l’Emblema Rosacroce e pronuncia il
saluto:</em></p>
<p>“Care Sorelle e cari Fratelli, che le rose fioriscano sulla vostra
croce.”</p>
<p><em>I presenti rispondono:</em> “E sulla vostra pure.”</p>
<p><strong>LETTURA:</strong></p>
<p>Siamo soliti riunirci qui una volta la settimana allo scopo di
mettere in pratica il secondo comandamento del Cristo: “Guarite gli
infermi.”</p>
<p>Un solo carbone non farà un fuoco, ma se parecchi carboni vengono
uniti, il calore che è latente in ciascuno di essi può accendersi e
formare una fiamma che emette luce e calore.</p>
<p>Stiamo ora unendo i nostri carboni nell’intento di creare pensieri di
aiuto e di guarigione per avviarli verso un’unica direzione, onde siano
adoperati per aiutare i Fratelli Maggiori dell’Ordine Rosacroce nel loro
benefico lavoro a pro dell’umanità.</p>
<p>Se desideriamo essere dei veri collaboratori nell’opera iniziata dai
Fratelli Maggiori, dobbiamo fare dei nostri corpi degli strumenti
adeguati; dobbiamo purificarci mediante una vita vissuta in purezza,
perché un vaso sporco non può contenere dell’acqua pulita e salutare, né
una lente macchiata può trasmetterci un’immagine nitida. Così non può
essere da noi inviata la forza guaritrice pura e forte se non
conserviamo la nostra mente e il nostro corpo puri.</p>
<p>E un privilegio trovarci qui in mezzo a tutti questi pensieri di
amore e preghiera e offrirci come canali per ricevere e liberare la
forza guaritrice che viene direttamente dal Padre. Ma prima che questo
potere possa essere trasmesso deve essere stato creato e per poter
realizzare efficacemente la cosa, dobbiamo comprenderne il metodo. Non
basta conoscere in modo vago le malattie e le sofferenze che ci sono nel
mondo, né che si abbia un vago proposito di aiutare ad alleviare tali
sofferenze, siano esse fisiche o mentali. Dobbiamo fare qualcosa di
definito per raggiungere il nostro obbiettivo. Possiamo dire che la
malattia è realmente un fuoco, il fuoco invisibile che è il Padre, che
si sforza di sciogliere la cristallizzazione che abbiamo accumulato nel
nostro corpo. Sappiamo che la febbre è un fuoco. Tutte le altre
malattie, come i tumori e il cancro, sono anch’esse delle manifestazioni
di questo fuoco invisibile che tende a purificare il nostro essere e a
liberarci dalle condizioni a cui siamo sottoposti a forza di disobbedire
alle leggi della Natura. Questa stessa energia che si sta sforzando
lentamente di purificare il corpo può essere grandemente aumentata
mediante un’opportuna concentrazione, quello che è in realtà la
preghiera, onde avere le condizioni richieste.</p>
<p>Per illustrare tali condizioni, prenderemo come esempio la tromba
marina. Forse non avete mai visto questo meraviglioso, spaventoso
fenomeno della natura.</p>
<p>In genere, quando si manifesta, il cielo sembra scendere sul filo
dell’acqua, mentre nell’aria vi è una grande tensione o concentrazione
di forze. Sembra che a poco a poco un punto del cielo scenda sull’acqua
e a un certo punto le onde si alzino fino a che cielo e acqua si
uniscono in una vorticosa voragine.</p>
<p>Qualcosa di simile avviene quando una persona o un numero di persone
si raccolgono in fervida preghiera. Quando una persona supplica
intensamente e sinceramente una forza superiore, la sua aura somiglia
alla parte inferiore della tromba. Questa forma aurica si eleva nello
spazio ed essendo in sintonia con la vibrazione Cristica del mondo
interplanetario dello Spirito della Vita, attira a sé un potere divino
che entra nell’uomo o nel gruppo di uomini ed anima la forma-pensiero da
essi creata. In tal modo si compirà lo scopo per il quale si sono
riuniti. Si tenga tuttavia presente che il sistema di pregare o di
concentrarsi non è un freddo procedimento intellettuale. Deve contenere
una certa quantità di sentimento per ottenere lo scopo desiderato, e se
tale intensità di sentimenti non è presente, lo scopo non si realizzerà.
è il segreto di tutte le preghiere miracolose che si sono registrate: la
persona che pregava era sempre pervasa da fervore intenso, il suo essere
era assorbito nel desiderio di veder realizzato lo scopo per il quale
pregava e in tal modo si elevava ai divini regni superiori e faceva
scendere la risposta del Padre.</p>
<p>Concentriamoci ora sull’Emblema Rosacroce che è situato sulla parete.
La rosa pura e bianca simbolizza il cuore dell’Ausiliario Invisibile; le
rose rosse significano il suo sangue purificato; la croce bianca ci
ricorda il suo corpo e la stella dorata rappresenta il dorato manto
nuziale che si intesse durante una vita vissuta in purezza.</p>
<p>Liberiamo, tramite le nostre preghiere al Padre, il Grande Medico, la
forza per la guarigione, affinché possa arrivare a coloro che ci hanno
chiesto aiuto e a coloro che non poterono chiedere il nostro
ausilio.</p>
<p>Poniamo tutta la nostra intensità di sentimento possibile in questa
preghiera, onde fungere da canale che trasmetta la divina energia che
proviene dal Padre. Vi è però il grande pericolo di usare male questo
meraviglioso potere; pertanto dobbiamo sempre rivolgere le nostre
suppliche con le parole del Cristo: “Sia fatta la Tua volontà e non la
mia.”</p>
<p>Concentriamoci ora per alcuni minuti sulla GUARIGIONE.</p>
<p><em>Terminata la concentrazione tutti si alzano in piedi.</em></p>
<p><em>L’Officiante copre l’Emblema e pronuncia l’ammonizione
finale:</em></p>
<p>“Liberiamo ora la nostra forza guaritrice nelle mani del Cristo, dei
Fratelli Maggiori e degli Ausiliari Invisibili affinché sia usata
laddove si renda necessario.”</p>
</section>

<section>
<h3 id="inno-di-apertura">INNO DI APERTURA</h3>
<p>I. Dagli Astri che orbitano in ciel<br />
Eterna Legge immutabile<br />
Ci svela il Suo divin voler<br />
In espressione tangibile.<br />
In cerchio i globi danzano<br />
E tempo e spazio coprono<br />
E l’armonia che cantano<br />
Nell’universo espandono.</p>
<ol start="2" type="I">
<li><p>La Legge Cosmica ignorando<br />
A morte l’uomo si condannò<br />
Pene e dolori regneranno<br />
Senza amore in ogni cuor.<br />
Sforziamoci di ritrovar<br />
Nella Natura verità<br />
In modo di risollevar<br />
E di salvare l’Umanità.</p></li>
<li><p>Cerchiamo di conoscer ciò<br />
Che sa innalzare e liberar<br />
L’Amore a tutti far ci può<br />
Il nostro compito operar.<br />
Sapendo quale è il retto agir<br />
In tutti i giorni, in tutte l’ore<br />
Riusciremo ad abolire<br />
L’egoismo separator.</p></li>
<li><p>Se la ragione e la luce<br />
Illuminare ci potrà<br />
La strada dritta che conduce<br />
Alla saggezza, alla verità.<br />
Perseverando nel cammin<br />
Se pur cadendo sulla via<br />
Col tempo si perseguirà<br />
Un’effusione di armonia.</p></li>
</ol>
</section>

</article>