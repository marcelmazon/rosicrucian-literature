---

title: ""

language: "it"

original_title: "Pamphlet №39: Rosicrucian Fellowship - Purposes, Aims, and Activities"

original_language: "en"

author: "???"

original_source_file: "pamphlet-39-the-rosicrucian-fellowship-purposes-aims-and-activities.md"

---

<h1 id="la-rosicrucian-fellowship-scopi-traguardi-e-attività"> Foglietto №39: LA ROSICRUCIAN FELLOWSHIP: Scopi, Traguardi e Attività </h1>

<h3 id="la-rosicrucian-fellowship-scopi-traguardi-e-attività">LA ROSICRUCIAN FELLOWSHIP: Scopi, Traguardi e Attività</h3>

La Rosicrucian Fellowship (Fratellanza Rosacrociana) è un’organizzazione composta da uomini e donne che studiano la Filosofia Rosacrociana, così com’è presentata dalla Cosmogonia dei RosaCroce. Questa filosofia, conosciuta nel mondo come “Insegnamenti della Saggezza Occidentale”, fornisce delle profonde concezioni sui Misteri Cristiani e tende a stabilire un punto d’incontro tra scienza e religione. I suoi studenti sono disseminati in tutto il mondo e la Sede Centrale si trova ad Oceanside, California, USA.

La Rosicrucian Fellowship non intrattiene relazione con nessun’altra organizzazione. È stata creata, nel periodo tra l’estate e l’autunno del 1909, dopo una serie di conferenze tenute a Seattle, da Max Heindel. All’inizio, proprio in questa città, fu formato un Centro di studio ed una Sede Centrale temporanea. Sempre qui furono prese le iniziative per poter stampare la Cosmogonia dei RosaCroce.

Con la pubblicazione di questo volume, la Rosicrucian Fellowship, iniziò definitivamente, la sua espansione. In principio, dei Centri di studio furono formati a Colombus (Ohio), Nord Yakima e Washington. Questi, nel 1919, con il Centro di Seattle, hanno costituito le attività iniziali della Rosicrucian Fellowship. Come indicato nella rivista Echi da Monte Ecclesia del Giugno 1911, la Sede Internazionale permanente fu stabilita ad Oceanside, California, USA.

<h3 id="gli-insegnamenti-della-saggezza-occidentale">Gli “Insegnamenti” della Saggezza Occidentale:</h3>

La Saggezza Occidentale, insegna che Dio è il Creatore del nostro sistema solare e di tutto quello che esiste in tutta la natura. Per mezzo di un lento processo di sviluppo, che prosegue costantemente, gradatamente, con incrollabile persistenza, per mezzo di ripetute incarnazioni in forme di una crescente qualità, ogni cosa creata raggiungerà la perfezione che, in definitiva, sarà conseguita da tutti. Pone l’accento sul fatto, che raccoglieremo ciò che abbiamo seminato (Galati 6: 7) e che potremo, tramite il modo in cui vivremo, affrettare o ritardare, la crescita della nostra anima.

Propone una spiegazione sul progetto creativo dal principio alla fine e dà delle istruzioni specifiche, sul modo di procedere per ottenere con i modi più efficaci i migliori risultati. Permette di comprendere i numerosi e difficili, passaggi della Bibbia. Colma l’abisso, che esiste tra le Scienze e la Religione, rendendo la religione scientifica e la scienza, religiosa. Non afferma niente che non possa essere sostenuto dalla logica e dalla ragione ed incoraggia le investigazioni e le domande.

I veri insegnamenti Rosacrociani, sono un preciso invito alla rettitudine, alla forza di carattere, alla fiducia in se stessi, alla giustizia, al coraggio determinato, all’onestà, alla compassione, in breve, a tutte quelle qualità di valore dell’intelletto e dell’anima, che farà dell’individuo che le pratica, un aiuto ed un salvatore degli uomini.

Gli Insegnamenti della Saggezza Occidentale chiarificano le verità essenziali del Cristianesimo, quali:

l’immacolata concezione di Gesù, in opposizione alla concezione miracolistica;

la dualità tra Gesù-uomo e il Signore Cristo, arcangelo-Divino, che utilizzò i veicoli o corpi di Gesù, durante la Sua suprema missione, in cui ha insegnato all’umanità il Vangelo dell’amore, senza di cui l’evoluzione spirituale non può proseguire. Il Signore Cristo ha preso su Se stesso tutti i peccati del mondo ed ha compenetrato il nostro pianeta con il Suo luminosissimo corpo del desiderio.

Promuove inoltre la conoscenza della Legge di Rinascita e di quella di Conseguenza, con cui l’uomo, può e dovrà ottenere, individualmente, la propria emancipazione. Questa emancipazione viene semplicemente, ma succintamente definita, come il risultato della conoscenza del nostro vero Io e dall’allineamento della nostra vita ai dettami della spiritualità.

<h3 id="lopera-della-rosicrucian-fellowship">L’opera della Rosicrucian Fellowship:</h3>

La Rosicrucian Fellowship si adopera per predicare il Vangelo e guarire i malati. Questo si realizza, ponendo l’insegnamento della Saggezza Occidentale a disposizione di tutti quelli che sono pronti a riceverlo e dirigendo un Dipartimento di Guarigione, che mette l’accento sulla guarigione spirituale ed i principi da seguire per vivere correttamente.

Il lavoro della Rosicrucian Fellowship si concretizza anche grazie agli sforzi di tutti i suoi associati, coordinati dalla Sede Centrale di Oceanside. Molte persone nel mondo, lavorano nei Centri locali che organizzano Corsi di Filosofia e Astrologia, il cui studio e insegnamento fanno parte integrante del lavoro della Rosicrucian Fellowship.

<h3 id="ledificio-amministrativo">L’Edificio Amministrativo:</h3>

In quest’edificio, alcuni segretari ed alcuni impiegati, svolgono la parte amministrativa del lavoro. La posta è ricevuta, aperta e distribuita alle differenti sezioni che si occupano di Filosofia, Bibbia, Contabilità, Educazione, Esoterismo, Guarigione, Astrologia, Rivista Rays of the RoseCross e Membri Stranieri.

<h3 id="la-cappella-pro-ecclesia">La Cappella (Pro-Ecclesia):</h3>

La Cappella, anche chiamata Pro-Ecclesia, è un santuario pittoresco ed attraente con i suoi alberi ed i suoi arbusti. Si trova nel cuore della Rosicrucian Fellowship, purificata e santificata da anni di preghiera e di Servizi devozionali. I Servizi sono tenuti nella Cappella due volte al giorno per i lavoratori della Rosicrucian Fellowship, all’inizio ed alla fine di ogni giornata lavorativa.

I Servizi della mattina e della sera, sono stati celebrati ogni giorno nella Cappella, fin dalla sua consacrazione, nel Natale del 1913, ad opera di Max Heindel, fondatore della Rosicrucian Fellowship. Il Servizio di Guarigione, aperto a tutti, è celebrato settimanalmente.

<h3 id="il-tempio-di-guarigione-ecclesia">Il Tempio Di Guarigione (Ecclesia):</h3>

<p>Il Tempio, costruito con cemento bianco, ha dodici lati, per essere in conformità con i dodici segni dello zodiaco, che possiedono un’influenza diretta sulla restituzione ed il mantenimento della salute. Questo edificio è dedicato interamente al lavoro spirituale, che comprende i Servizi devozionali e di guarigione spirituale. Il Canto e la musica, realizzata da grandi organi, fanno parte d’ogni servizio.

<h3 id="il-dipartimento-di-guarigione">Il Dipartimento di Guarigione:</h3>

L’edificio del Dipartimento di Guarigione ospita vari segretari, che si occupano della corrispondenza con i malati, che hanno richiesto assistenza spirituale agli Ausiliari Invisibili. Questo lavoro viene svolto sui piani invisibili durante il sonno dei richiedenti. Il contatto di questi con gli Ausiliari Invisibili è mantenuto per mezzo della loro firma, effettuata con penna ad inchiostro, su un apposito modulo, da inviarsi ogni due mesi alla Sede Centrale di Oceanside.

<h3 id="la-rivista-della-rosicrucian-fellowship">La Rivista della Rosicrucian Fellowship:</h3>

La rivista Rays of the Rose Cross è pubblicata ogni due mesi, ha lo scopo di porre l’accento, per mezzo di articoli, storie o poesie, sulle differenti fasi degli Insegnamenti della Saggezza Occidentale, da mettere in pratica nella vita quotidiana. Contiene le seguenti sezioni: Editoriale, Luce Mistica, articoli e storie che trattano di Filosofia esoterica, dell’Interpretazione della Bibbia, di Astrologia, oltre alle Domande dei lettori, Commenti di attualità, Nutrizione e Salute, Dipartimento per i Bambini. Un esemplare gratuito è inviato su richiesta.

<h3 id="tipografia-e-laboratorio-di-rilegatura">Tipografia e Laboratorio di Rilegatura:</h3>

Questi laboratori sono attrezzati per stampare e rilegare riviste e depliant. C’è anche una stampante per il colore, una macchina per sviluppare film, un’altra per sviluppare i negativi, una cinepresa, delle macchine per tagliare la carta e piegare riviste e depliant, una macchina per rilegare, ecc.

<h3 id="la-caffetteria">La Caffetteria:</h3>

Questo edificio è ben attrezzato e permette di assicurare i pasti dei lavoratori, degli ospiti o dei visitatori. I pasti sono interamente vegetariani. Questa sala viene utilizzata anche come auditorium per gli incontri musicali quanto come sala di riunione per le occasioni particolari.

<h3 id="la-biblioteca">La Biblioteca:</h3>

Una biblioteca gratuita, costituita da centinaia di buoni libri religiosi, scientifici, educativi, esoterici ed altro, sarà messa a disposizione, quando l’insieme dei libri sarà stato catalogato.

### <h3 id="come-facciamo-fronte-ai-nostri-obblighi-materiali">Come facciamo fronte ai nostri obblighi materiali:</h3>

Il lavoro prosegue grazie ai doni volontari e generosi dei nostri membri. Non è stato fissato mai un prezzo alle nostre lezioni. I nostri studenti ed amici sono sempre stati molto generosi nel contribuire ai bisogni materiali della Rosicrucian Fellowship.

### <h3 id="accoglienza-dei-visitatori">Accoglienza dei visitatori:</h3>

I visitatori sono sempre i benvenuti alla Sede Centrale di Oceanside. Il loro ricevimento e la vendita dei libri si effettuano presso la “Casa degli Ospiti”, che offre delle camere ad uno e due letti.

### <h3 id="corsi-per-corrispondenza">Corsi per Corrispondenza:</h3>

I Corsi per corrispondenza di Filosofia preliminare e supplementare, conoscenza della Bibbia e Astrologia, sono proposti gratuitamente e gli iscritti concorrono alle spese con offerte volontarie. Sono aperti a tutti coloro che non esercitano come professione l’ipnotismo, la cartomanzia, la chiromanzia o l’Astrologia. Gli aspiranti devono anche impegnarsi, per iscritto, a non utilizzare l’insegnamento ricevuto a scopo di lucro. 