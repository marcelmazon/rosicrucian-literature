---

title: ""

language: "it"

original_title: "Pamphlet №49: The Rosicrucian Fellowship Temple Service"

original_language: "en"

author: "???"

original_source_file: "pamphlet-49-the-rosicrucian-fellowship-temple-service.md"

---

<article id="serviziodeltempio">

<h1 id="servizio-del-tempio">FOGLIETTO №49: SERVIZIO DEL TEMPIO</h1>

<section>
<h3 id="servizio-del-tempio">SERVIZIO DEL TEMPIO</h3>
<p><strong>Musica:</strong> Inno di Apertura.</p>
<p><em>L’Assemblea canta la terza strofa dell’Inno di Apertura.</em></p>
<p>Cerchiamo di conoscer ciò<br />
che sa innalzare e liberar:<br />
l’Amore a tutti far ci può<br />
il nostro compito operar.<br />
Sapendo qual è il retto agire<br />
in tutti i giorni, in tutte l’ore,<br />
riusciremo ad abolire<br />
l’egoismo separator.</p>
<p><em>Il lettore scopre l’Emblema Rosacroce e apre il Servizio
dicendo:</em></p>
<p>Care Sorelle e cari Fratelli,</p>
<p>ancora una volta ci siamo ritirati dal frastuono del mondo materiale
per entrare nel tempio vivente del nostro essere interiore, in un
conclave spirituale. Per simbolizzare questo ritiro dal mondo visibile
abbiamo oscurato la nostra sala delle riunioni. Noi cerchiamo la luce
spirituale seguendo gli insegnamenti della Filosofia Rosacroce. Fissiamo
dunque riverentemente gli occhi sulla Croce di Rose mentre ascoltiamo il
saluto Rosacrociano:</p>
<p>“Care Sorelle e cari Fratelli, che le Rose fioriscano sulla vostra
Croce.”</p>
<p><em>I presenti rispondono:</em></p>
<p>“E sulla vostra pure.”</p>
</section>

<section>
<h3 id="lettura">LETTURA:</h3>
<p>Un solo carbone non forma un fuoco, ma quando diversi carboni vengono
messi insiemi il calore latente in ciascuno di essi può tramutarsi in
una fiamma emittente luce e calore; in conformità a questa legge di
Natura ci siamo riuniti qui oggi, affinché unendo le nostre aspirazioni
spirituali, si possa accendere e tener viva la fiamma della vera
fratellanza spirituale, che è il balsamo di Galaad, l’unica panacea
contro le miserie del mondo.</p>
<p>La Bibbia è stata data al Mondo Occidentale dagli Angeli del Destino,
che assegnano a tutti e a ciascuno in particolare ciò che esattamente
occorre per il loro sviluppo. Questi Angeli sono al di fuori dell’errore
e se noi cerchiamo nella Bibbia la Luce, la troveremo certamente.</p>
<p>Leggiamo alcuni versetti della 1.a Epistola di S. Giovanni e delle
Lettere di S. Paolo ai Corinzi e ai Filippesi aventi per tema la
fratellanza:</p>
<p>Dio è Luce; se noi camminiamo nella luce come Egli è nella luce,
avremo comunione l’uno con l’altro. Chi ama il proprio fratello è nella
luce. Ma colui che odia il proprio fratello è nelle tenebre e non sa
dove va, perché le tenebre hanno accecato i suoi occhi.</p>
<p>Non si ami con parole o con la lingua, ma mediante le opere e in
verità, perché quand’anche io parlassi tutti i linguaggi degli uomini e
degli angeli, se non ho carità divengo un rame risuonante e un
tintinnante cembalo. E quantunque io avessi profezia e intendessi tutti
i misteri, e tutta la scienza, e benché avessi tutta la fede, talché io
trasportassi i monti, se non ho carità, non sono nulla.</p>
<p>E se io spendessi tutti i miei averi per nutrire i poveri e dessi il
mio corpo ad essere arso, se non ho carità, quello niente mi giova.</p>
<p>La carità è lenta all’ira, è benigna; la carità non invidia, non
procede perversamente, non si gonfia, non opera disonestamente, non
cerca le cose proprie, non s’inasprisce; non tiene conto del male, non
si rallegra dell’ingiustizia, ma gioisce della verità, comprende ogni
debolezza, ha la fede, spera ogni cosa, sostiene ogni cosa.</p>
<p>La carità non viene mai meno, ma le profezie saranno annullate, le
lingue cesseranno e la scienza sarà annullata. Perché noi conosciamo in
parte e in parte profetizziamo. Ma quando la perfezione sarà venuta,
allora quello che è solo in parte sarà annullato. Perché noi vediamo ora
in specchio e in enigma, ma allora vedremo Dio faccia a faccia; ora lo
conosciamo in parte e in parte profetizziamo. Ma quando la perfezione
sarà venuta, allora quello che è solo in parte sarà annullato. Perché
noi vediamo ora in specchio e in enigma, ma allora vedremo Dio faccia a
faccia; ora lo conosciamo in parte, ma allora lo conosceremo come noi
siamo conosciuti da Lui. Ora queste tre cose durano al presente: fede,
speranza e carità, ma la maggiore di esser è la carità.</p>
<p>Se ci amiamo l’un l’altro Dio è in noi, e il Suo amore è perfetto in
noi. Dio è amore, e colui che vive nell’amore vive in Dio e Dio è in
lui; ma se un uomo dice: “Amo Dio” e odia il proprio fratello, è
mentitore, perché colui che non ama il proprio fratello che può vedere,
come può amare Dio che non vede? E noi abbiamo il Suo comandamento che
colui che ama Dio ami pure il proprio fratello.</p>
<p>Se vi è dunque consolazione in Gesù Cristo, ristoro di amore, se vi è
qualche comunione di spirito, non miri ciascuno alle proprie cose, ma a
quelle altrui. Abbiate in voi quel sentire che ebbe Gesù Cristo, il
quale, essendo in forma di Dio, non volle per usurpazione essere uguale
a Dio; si spogliò di se stesso prendendo le sembianze di un servo e si
rese simile agli uomini. E sotto le spoglie d’uomo si è umiliato, si è
dimostrato obbediente sino alla morte e fino alla morte sulla croce. Per
questo Dio l’ha sovranamente esaltato e Gli ha dato un nome al disopra
di tutti, affinché al nome di Gesù Cristo ogni ginocchio si pieghi e
ogni lingua confessi ch’Egli è il Signore a Gloria del Padre.</p>
<p>Care Sorelle e cari Fratelli, sforziamoci di seguire l’esempio di
Cristo e vivere secondo la Sua grandezza: COLUI CHE VUOL ESSERE IL PRIMO
SIA L’ULTIMO E IL SERVO DI TUTTI.</p>
<p>Il Servizio amorevole, altruistico e disinteressato che facciamo agli
altri è il cammino più breve, più sicuro e più gioioso che conduce a
Dio. Il riconoscimento dell’unità fondamentale e di ciascuno con tutti,
la fratellanza di spirito è la realizzazione di Dio. Per raggiungerla
cerchiamo di perdonare le debolezze del nostro prossimo e di vivere
l’essenza divina che è occulta in noi, ciò che costituisce la base della
fratellanza.</p>
<p>Rimaniamo ora in silenzio e concentriamoci per qualche minuti sulla
parola SERVIZIO.</p>
<p><em>Concentrazione di circa 7 minuti.</em></p>
<p><em>Terminata la concentrazione si copre l’Emblema.</em></p>
<p><em>Tutti si alzano in piedi e cantano l’Inno di Chiusura:</em></p>
<p><em>L’Officiante pronuncia l’ammonizione finale:</em></p>
<p>“Ed ora care Sorelle e cari Fratelli, nel lasciarci per fare ritorno
al mondo materiale, si faccia la ferma risoluzione di esprimere nella
nostra vita quotidiana gli elevati ideali spirituali testé ricevuti,
affinché di giorno in giorno si possa diventare uomini e donne migliori,
meritevoli di essere usati come canali coscienti per il benefico lavoro
dei Fratelli Maggiori nel Servizio all’Umanità.”</p>
</section>

</article>