---
title: 'Философията на Розенкройцерите във въпроси и отговори том II'
language: 'bg'
original_title: "The Rosicrucian Philosophy in Questions and Answers Volume II"
original_language: 'en'
author: 'Max Heindel'
original_source_file: 'self'
---

<h1 id="the-rosicrucian-philosophy-in-questions-and-answers-volume-2">Философията на Розенкройцерите във въпроси и отговори том II</h1>

МАКС ХАЙНДЕЛ 

THE ROSICRUCIAN FELLOWSHIP  
International Headquarters  
P.O. Box 713   
Oceanside, California, U.S.A., 92054

Макс Хайндел, духовно посветен и посланик на Братството на Розенкройцерите, е роден в Дания на 23 юли 1865 година. Той е станал корабостроителен инженер и след това емигрирал в Съединените Щати. През 1905 година той започнал сериозно да се интересува от метафизика и изучаването и’ и прекарал следващите няколко години действайки в пълно съзнание в търсене и откриване на духовните Истини. По време на посещението му в Германия през 1907 година, Старшият Брат на Кръста на Розата, който станал негов духовен учител, осъществил контакт с него във вътрешните светове. Той е бил инструктиран в етерния Храм на Кръста на Розата и е получил окултното Учение което той в последствие оформил в Космо-концепцията на Розенкройцерите публикувана ноември 1909 година. Той основал Сдружението на Розенкройцерите през август 1909 година и използвал останалите години от живота си, до 6 януари 1919 година, за писане, изнасяне на лекции, създаване на Централата на Сдружението на Розенкройцерите в Уошънсайд Калифорния и основно в разпространяване на Учението на Езотерическото Християнство – основополагащото духовно Учение което ще подготви цялото човечество за Новата Ера на Водолея, когато всички нации ще се обединят в Универсално(Всеобщо) Братство. 

### СИМВОЛИЗЪМ НА РОЗЕНКРОЙЦЕРИТЕ 

‘’Божествените символи, дадени на хората, понякога въздействат върху тази истина която е дълбоко в нашите сърца и събуждат съзнанието ни за божествени идеи които са изцяло отвъд изразяването с думи’’ – Макс Хайндел. Емблемата на Западната мистична Школа на Розенкройцерите е един такъв символ – в своята цялост той изразява Бог в проявление. Той показва ключа към изминалата еволюция на човек, неговото настоящо съзнание, неговото бъдещо развитие и начина на усъвършенстването му. 

Синият фон представлява Бог-Отец; златната звезда символизира Христос роден вътре в духовно стремящия се и излъчващ от пет места – главата и четирите крайника; червените рози означават изчистването на човешката природа на желанията и стремежите на кръста на материята – кръвта на стремящия се прочистена от страст. Бялата роза символизира чистотата на сърцето и също така на ларинкса с който, когато е извисено, човешкото същество ще изговаря Творческото Слово. Белият кръст представлява физическото тяло. Златната звeзда представлява ‘’Златната Венчална Одежда’’ – етерното тяло-носител което духът изгражда през времето на нравствено-издигнат духовен начин на живот в служене*. 

() - *служене – има се предвид извършването на всякакъв вид дейност с цел подпомагане и в полза на хората и света.   

Друго тълкуване показва, че кръстът също така изразява вълните на живот на растение, животно и човек. Долният край е растение хранещо се чрез корените с духовни токове от Земята; човек, горният край, получава духовно влияние от Слънцето чрез главата; животното се поддържа от духовни токове които по хоризонтала обгръщат Земята. 

Лампата на мъдростта и сърцето показват двата потока на еволюиращото човечество: 

Тези които следват пътя на интелекта (окултния път) и тези които следват пътя на любовта (мистичния път). Не може да съществува противоречие в Природата, затова сърцето и разумът трябва да могат да се обединят. Бъдещият съюз между глава и сърце ще означава Съвършения Човек. 

В долния край на страницата върху двете течения се намира fleur-de-lis емблемата на Троицата – Отец, Син и Свети Дух – понеже само Отецът и Светият Дух са били активни през тук представения исторически период от време, откриваме само две цветолистчета оцветени в червено, по този начин показващи енергия. 

Ние виждаме създадените същества като поток движещ се нагоре, снабдени с две тела, плътно и витално, но след известно време тялото на желанията се добавя и е показано като червена добавка към издигащите се потоци. 

Въпреки, че двата потока по външен вид изглеждат еднакви, те са много различни. Този отляво е известен от нашите трудове като Синовете на Каин. Те притежават позитивна енергия и са майсторите-работници на света, свободните масони, които дълбаят своя път през живота по-скоро радвайки се на препятствията които, те знаят, че укрепват характера; те действат посредством интелекта, като е показано чрез лампата от чийто пламък излизат девет лъча, демонстриращи активния път избран от езотерическия ученик. 

Другият поток изразява тази част от живота, която се управлява от сърцето и божественият пламък има само осем лъча, пасивен път; тези които го следват изпитват нужда от водач, някой когото да следват, някой пред когото да се прекланят; те са църковните хора на света, които се подчиняват на наставленията на техния водач. 

Двата потока на живота се издигат нагоре един до друг докато настъпва моментът когато мъдрите и любещите водачи на еволюцията решават че за да се ускори прогреса е необходимо двата потока да се обединят и са решили, че това трябва да се осъществи чрез изграждане на храм за богослужителите от майсторите- работници и че двата потока трябва да се обединят в едно Mystical Molten Sea. 

Ние можем да видим прекрасния импулс чрез чашката на цветето израснала от всеки поток и изпълнена с червеното вино на живота. Ще прочетете тази история при описанието на изграждането на Храма на Соломон. Този замисъл е бил провален от коварното предателство на Синовете на Сет – тези отдясно. И след това всеки поток се е отклонил още по-далече от другия, отколкото е бил преди това. 

Понастоящем се проявява сериозна заплаха за отпадането на някои хора поради твърд материализъм. Но все още издигането съществува, хората на църквата и хората на науката, мистикът и окултистът, всеки следвайки своя собствен път независимо от другия, докато се достигне ниво на материализъм, при което духовните водачи на еволюцията ще видят предстояща смъртна опасност. Трябва да се предотврати провалянето на замисъла(плана) на еволюцията – допуска се че човешкото тяло може да бъде разрушено, което изглежда може да причини изчезването на човечеството от замята. Виж прекъсването в двата потока. Но това бедствие е причина на желания ефект: сега ние виждаме отново голяма сила в двата потока, обърнати са директно един срещу друг и скоро ще се слеят в едно цяло. 

На долния край на страницата откриваме друг символ, толкова малък, че може би сте го пропуснали. Там има малък черен кръст който представлява физическото тяло. В разширената горна част на кръста, главата на кръста, се вижда сърцето. Сърце и глава са се обединили и резултатът е показан в разпространяващия се лъч – роденото, като следствие от това, тяло на душата. 

### TABLE OF CONTENTS: CLASSIFIED LIST OF QUESTIONS

- [A WORD OF EXPLANATION](#a-word-of-explanation)

- [SECTION I: Life After Death](#section-1)
    - [Question No. 1: The Purgatorial Existence](#question-1)
    - [Question No. 2: How Are the "Dead" Clothed?](#question-2)
    - [Question No. 3: A Short Cut to Heaven](#question-3)
    - [Question No. 4: Earthbound Spirits](#question-4)
    - [Question No. 5: Reunion of Lovers in Heaven](#question-5)
    - [Question No. 6: Study in the Invisible World](#question-6)
    - [Question No. 7: Quiet Immediately After Death](#question-7)
    - [Question No. 8: Effect of Embalming](#question-8)
    - [Question No. 9: Helping Friends Who Are In Purgatory](#question-9)
    - [Question No. 10: Disfigurement in the Invisible World](#question-10)
    - [Question No. 11: Experiences of an Earth-Bound Suicide](#question-11)
    - [Question No. 12: Our Responsibility to the Dead](#question-12)
    - [Question No. 13: Post-Mortem State of a Miser](#question-13)
    - [Question No. 14: Post-Mortem State of a Drunkard](#question-14)
    - [Question No. 15: Results of Sudden Death](#question-15)
    - [Question No. 16: Ghosts of the Living](#question-16)

- [SECTION II: Rebirth](#section-2)
    - [Question No. 17: Frequency of Rebirth](#question-17)
    - [Question No. 18: Man's Responsibility to Animals](#question-18)
    - [Question No. 19: The Necessity of Rebirth](#question-19)
    - [Question No. 20: Rebirth of Children](#question-20)
    - [Question No. 21: Do Two Wrongs Make a Right?](#question-21)
    - [Question No. 22: Rebirth and Sex](#question-22)
    - [Question No. 23: Our Debt of Destiny](#question-23)
    - [Question No. 24: Determination of Sex](#question-24)
    - [Question No. 25: Memory of Past Lives](#question-25)
    - [Question No. 26: Ripe Destiny](#question-26)
    - [Question No. 27: Post-Mortem Fate of Vivisectors](#question-27)
    - [Question No. 28: Infant Mortality](#question-28)
    - [Question No. 29: Immortality of the Soul](#question-29)
    - [Question No. 30: Fate or Free Will?](#question-30)
    - [Question No. 31: Interfering With Karma](#question-31)
    - [Question No. 32: The Fruit of Evolution](#question-32)
    - [Question No. 33: Rosicrucian Viewpoint of Capital Punishment](#question-33)
    - [Question No. 34: Young Souls and Old](#question-34)
    - [Question No. 35: Soul Age](#question-35)
    - [Question No. 36: Judging Soul Age](#question-36)
    - [Question No. 37: Spiritual Aspects of Birth Control](#question-37)

- [SECTION III: Health and Healing](#section-3)
    - [Question No. 38: Procedure with So-Called Incurable Diseases](#question-38)
    - [Question No. 39: Morphine and Post-Mortem Consciousness](#question-39)
    - [Question No. 40: Idiocy and Insanity](#question-40)
    - [Question No. 41: Effects of Amputation](#question-41)
    - [Question No. 42: Destroying Sick Vibrations](#question-42)
    - [Question No. 43: Destroying Disease Products](#question-43)
    - [Question No. 44: Healing the Sick](#question-44)
    - [Question No. 45: Removing Diseased Organs](#question-45)
    - [Question No. 46: Removing the Spleen](#question-46)
    - [Question No. 47: Invisible Helpers](#question-47)
    - [Question No. 48: Protection Against Vampirism](#question-48)
    - [Question No. 49: Selfishness the Cause of All Sickness](#question-49)
    - [Question No. 50: Nature of White Blood Corpuscles](#question-50)
    - [Question No. 51: The Cause and Cure of Colds](#question-51)
    - [Question No. 52: The Food of the Future](#question-52)

- [SECTION IV: The Invisible Worlds](#section-4)
    - [Question No. 53: Consciousness in the Invisible World](#question-53)
    - [Question No. 54: People in the Desire World See the Sun](#question-54)
    - [Question No. 55: A Dream Problem](#question-55)
    - [Question No. 56: The Trance State](#question-56)
    - [Question No. 57: Contact with Relatives During Sleep](#question-57)
    - [Question No. 58: Nature of Creatures Seen In Delirium Tremens](#question-58)
    - [Question No. 59: Celestial Visitors](#question-59)
    - [Question No. 60: Why Group Spirits Suffer](#question-60)
    - [Question No. 61: Nature of the Desire World](#question-61)
    - [Question No. 62: Attitude of Group Spirits to Each Other](#question-62)
    - [Question No. 63: Undines and Mermaids](#question-63)

- [SECTION V: Spiritual Sight](#section-5)
    - [Question No. 64: The Method of Spiritual Cognition](#question-64)
    - [Question No. 65: The Fourth Dimension](#question-65)
    - [Question No. 66: The Memory of Nature](#question-66)

- [SECTION VI: Initiation](#section-6)
    - [Question No. 67: The Plane of Initiation](#question-67)
    - [Question No. 68: The Tests of Initiation](#question-68)
    - [Question No. 69: Creating a New Body](#question-69)
    - [Question No. 70: Masters and Initiation](#question-70)
    - [Question No. 71: Why Most Initiates Are Men](#question-71)

- [SECTION VII: The Bible](#section-7)
    - [Question No. 72: New and Old Testament Teachings Concerning Jehovah](#question-72)
    - [Question No. 73: Raising the Dead](#queston-73)
    - [Question No. 74: Natural Riches and Spirituality](#question-74)
    - [Question No. 75: Resurrection of the Body](#question-75)
    - [Question No. 76: The Immaculate Conception](#question-76)
    - [Question No. 77: Why the Jews Keep the Sabbath](#question-77)
    - [Question No. 78: Meaning of the Letters I.N.R.I.](#question-78)
    - [Question No. 79: The Miraculous Draft of Fishes](#question-79)
    - [Question No. 80: "There Shall Be No More Sea"](#question-80)
    - [Question No. 81: Colors of the Tabernacle Veil](#question-81)
    - [Question No. 82: The Temple Veil and the Priest's Robes](#question-82)
    - [Question No. 83: Spiritual Hermaphrodites](#question-83)
    - [Question No. 84: Man a Hermaphrodite](#question-84)
    - [Question No. 85: The Crown of Thorns](#question-85)
    - [Question No. 86: Meeting the Lord in the Air](#question-86)
    - [Question No. 87: Meeting the Christ in the Air](#question-87)
    - [Question No. 88: The Keys of Heaven and Hell](#question-88)
    - [Question No. 89: The Essence of Christianity](#question-89)
    - [Question No. 90: Changing Water to Wine](#question-90)
    - [Question No. 91: Was Temptation Necessary for Christ Jesus?](#question-91)
    - [Question No. 92: Reason for Calling Christ "The Son of Man"](#quesion-92)
    - [Question No. 93: The Son of Man](#question-93)
    - [Question No. 94: Did Christ Eat After the Resurrection?](#question-94)
    - [Question No. 95: Can Spirit Suffer?](#question-95)
    - [Question No. 96: Whereabouts of the Dense Body of Jesus](#question-96)
    - [Question No. 97: Disintegration of Jesus' Body](#question-97)
    - [Question No. 98: Loss of Experience by Jesus](#question-98)
    - [Question No. 99: Christ the Spirit of Our Earth](#question-99)
    - [Question No. 100: The Mission of Christ](#question-100)
    - [Question No. 101: Jesus After the Baptism](#question-101)
    - [Question No. 102: Jesus and Christ Jesus](#question-102)
    - [Question No. 103: Job and Rebirth](#question-103)
    - [Question No. 104: Biblical Proof of Rebirth](#question-104)
    - [Question No. 105: Nature of Jesus' Body After Death](#question-105)
    - [Question No. 106: The Birth of Jesus](#question-106)

- [SECTION VIII: Astrology](#section-8)
    - [Question No. 107: Astrological Origin of Conscientiousness](#question-107)
    - [Question No. 108: Plants Affected by Planets](#question-108)
    - [Question No. 109: Influence of the Pleiades and Orion](#question-109)
    - [Question No. 110: The Time of the Aquarian Age](#question-110)
    - [Question No. 111: The Actuality of the Aquarian Age](#question-111)
    - [Question No. 112: The Beginning of the Aquarian Age](#question-112)
    - [Question No. 113: Planetary Hour Tables](#question-113)
    - [Question No. 114: Astrological Symbols](#question-114)
    - [Question No. 115: Egyptian Astrologers](#question-115)
    - [Question No. 116: Astrology a Religion](#question-116)
    - [Question No. 117: Hairbreadth Escapes](#question-117)
    - [Question No. 118: Neptune the Octave of Mercury](#question-118)
    - [Question No. 119: Effect of Venus in the Twelfth House](#question-119)
    - [Question No. 120: Use of Astrology in Training Children](#question-120)
    - [Question No. 121: The Effect of Environment](#question-121)
    - [Question No. 122: Why Mercury Is Colorless and Neutral](#question-122)
    - [Question No. 123: Premature Birth](#question-123)
    - [Question No. 124: The Best Time To be Born](#question-124)
    - [Question No. 125: The Balance of Joy and Sorrow](#question-125)
    - [Question No. 126: Planetary Polarity](#question-126)
    - [Question No. 127: The Purpose of Temptation](#question-127)

- [SECTION IX: Miscellaneous](#section-9)
    - [Question No. 128: Mother Love a Factor in Materialization](#question-128)
    - [Question No. 129: Atlanteans Who Had Not Evolved Lungs](#question-129)
    - [Question No. 130: The Cause and Cure of Sleepwalking](#question-130)
    - [Question No. 131: Proving Existence of Vital Body](#question-131)
    - [Question No. 132: Happiness in the Higher Life](#question-132)
    - [Question No. 133: The Wedding Garment](#quesion-133)
    - [Question No. 134: The Elder Brothers](#question-134)
    - [Question No. 135: Prayer, Concentration, and Meditation](#question-135)
    - [Question No. 136: The Silver Cord](#question-136)
    - [Question No. 137: The Three Parts of the Silver Cord](#question-137)
    - [Question No. 138: Effects of Alcohol and Tobacco](#question-138)
    - [Question No. 139: What Is Idolatry?](#question-139)
    - [Question No. 140: The Lost Word](#question-140)
    - [Question No. 141: Charity Begins at Home](#question-141)
    - [Question No. 142: Determining the Time of Easter](#question-142)
    - [Question No. 143: Reasons For Trials of the Aspirant](#question-143)
    - [Question No. 144: Finding the Woman Within](#question-144)
    - [Question No. 145: The Theosophical Temple of the Rosy Cross](#question-145)
    - [Question No. 146: Letting Defective Children Die](#question-146)
    - [Question No. 147: The Nature of Psychometry](#question-147)
    - [Question No. 148: Results of Burning Spices](#question-148)
    - [Question No. 149: Responsibility of Rulers](#question-149)
    - [Question No. 150: The Purpose of Physical Existence](#question-150)
    - [Question No. 151: Lost Souls](#question-151)
    - [Question No. 152: Euthanasia](#question-152)
    - [Question No. 153: Nature of the Higher Self](#question-153)
    - [Question No. 154: Sowing Without Reaping](#question-154)
    - [Question No. 155: Mother Shipton's Prophecies](#question-155)
    - [Question No. 156: The Governing Ray](#question-156)
    - [Question No. 157: Whereabouts of Christian Rosenkreuz](#questino-157)
    - [Question No. 158: Humanity's Aversion to Snakes](#question-158)
    - [Question No. 159: The Soul and the Soul Body](#question-159)
    - [Question No. 160: Relation Between Soul and Mind](#question-160)
    - [Question No. 161: How To Foster Faith](#question-161)
    - [Question No. 162: The Salt of Alchemistry](#question-162)
    - [Question No. 163: The Philosophy of War](#question-163)
    - [Question No. 164: The Rosicrucian Fellowship](#question-164)
    - [Question No. 165: Nature of the Myth](#question-165)
    - [Question No. 166: Prayer](#question-166)

### LIST OF DIAGRAMS 

- [The Seven Days of Creation](#diagram-the-seven-days-of-creation)
- [A Life Cycle](#diagram-a-life-cycle)
- [The Seven Worlds](#diagram-the-seven-worlds)
- [The Relative Permanency of the Visible and Invisible Worlds](#diagram-the-relative-permanency-of-the-visible-and-invisible-worlds)
- [The Four Kingdoms](#diagram-the-four-kingdoms)
- [The Caduceus](#diagram-the-caduceus)
- [Vehicles of Highest Initiates and Ordinary Humanity](#diagram-vehicles-of-highest-initiates-and-ordinary-humanity)
- [The Tenfold Constitution of Man](#diagram-the-tenfold-constitution-of-man)
- [As Above, So Below](#diagram-as-above-so-below)

### <h3 id="a-word-of-explanation">КРАТКО ВЪВЕДЕНИЕ</h3>

На въпросите, които се съдържат в тази книга, бяха дадени отговори от Макс Хайндел в броевете на списанието ‘’Лъчи от Розата на Кръста’’ през годините между 1913 и 1919. Тъй като много от тези списания сега не са преиздават, това сборно издание под формата на книга има предназначението да сподели с широката публика ценна окултна информация предоставена ни чрез перото на Макс Хайндел, която иначе не би могла да бъде лесно намерена. 

Като помощ за тези които не са запознати с учението изложено в Космогонията на Розенкройцерите, по-долу даваме информация касаеща Учението на Западната Мъдрост и използваната терминология. Имайки под ръка тези основни данни, за всеки ще бъде лесно да разбере отговорите на въпросите. Също така, може би, тук е мястото да се заяви, че всеки отговор е бил формулиран независимо от това какво е съдържанието на отговорите на който и да било друг въпрос, така че всеки отговор е оформен и завършен сам за себе си. Вследствие на това са се получили известни повторения в отговорите на различни въпроси които са подобни, но ще се установи също така, че във всички случаи на такова повторение, то всъщност засяга нов аспект на разглежданата тема и по този начин добавя информация. 

Философията на Розенкройцерите учи, че човекът е комплексно същество, един Его, или троен Дух който притежава: 

(1) Едно Плътно Тяло, съставено от твърди тела, течности и газове от Физическия Свят. Тое видимия инструмент, който той използва тук на този свят като носител – това е тялото за което хората обикновено мислят като за целия човек 

(2) Едно Витално Тяло, което е изградено от Етер и обхваща и прониква видимото тяло както Етерът прониква всички останали форми с тази разлика, че човешките същества усвояват по-голямо количество от универсалния (или всеобщия) етер, отколкото другите форми. Това етерно тяло е нашия инструмент за усвояване на виталната енергия на Слънцето и за извършване на функциите асимилиране или усвояване на храната, растеж, размножаване и др. 

(3) Едно Тяло на Желанията*, което е нашата емоционална природа. Това ефирно тяло-носител прониква двете тела – плътното и виталното. То се вижда от ясновидското зрение като издадено около 16 инча (около 40 сантиметра) извън нашето видимо тяло, което е поместено в центъра на този обхващащ го облак като жълтък в средата на яйце. Тялото на желанията (стремленията) съдържа сетивни центрове, когато са развити по подходящ начин те дават възможност на човек да възприема Света на Желанията. 

() - ‘’Желания’’* - думата се употребява в смисъл на подтикващата сила на желанието нужна за осъществяване на движение, мисъл и говор. 

(4) Умът, който е огледало отразяващо отвъдния свят и който дава възможност на Его да предава управляващите си команди като мисли и думи, и също така да предизвиква действие. Той е свързващото звено между Духа и неговите тела-носители.Понастоящем той е еди неоформен облак, но в бъдеще ще бъде така добре организиран както другите човешки тела. 

Его е тройният дух който използва тези тела-носители* за да натрупва опит чрез преживявания в училището на живота и да го превърне в душевна сила. 

() - тела-носители* - във всички издания на ‘’Космогонията на Розенкройцерите’’, преведена на български от Христо Маджаров, английската дума ‘’vehicle’’ е преведена като ‘’връзка’’. Тук думата ‘’vehicle’’ е преведена като ‘’тяло-носител’’ или ‘’носител’’.   

() - ‘’връзка’’ на Его със света (околната среда) от чиято материя е изградено съответното тяло (например плътното тяло е връзка на Его с физическия свят).  

<h2 id="section-1">РАЗДЕЛ I: Въпроси отнасящи се до ЖИВОТ СЛЕД СМЪРТТА</h2>

### <h3 id="question-1">ВЪПРОС No.1: СЪЩЕСТВУВАНЕ В ЧИСТИЛИЩЕТО</h3> 

Дали преживяванията на Его в чистилището продължават от смъртта докато панорамата достигне до раждането на току що приключилия живот или има периоди на отдих между края на страданието за някое извършено зло и началото на страданието за следващото зло? 

Отговор: Природата (или Всемирът), която е Бог в проявление, винаги се стреми към запазване на енергията, към постигане на най-добър резултат при минимално прилагане на сила и при минимално изразходване на енергия. В този случай е в сила законът за Аналогията. Ако разгледаме ефекта от промените във физическия свят ще научим някои от аналогичните процеси на нивата над нас. Един човек който тук страда интензивно в продължение на един кратък период от време обикновено изпитва много остро болката, докато тези които страдат в продължение на няколко последователни години, въпреки че причинената болка може да бъде със същата интензивност, не изглежда да чувстват страданието със същото измерение. Те по някакъв начин са надрастнали болката и техният организъм до известна степен се е изтощил приспособил към болката; и като следствие страданието не се усеща така остро при тях както при този човек от първия пример. 

Подобна е ситуацията при пребиваването в чистилището. Когато един човек (мъж или жена) е бил много коравосърдечен, строг, груб и безчувствен през живота си, ако той не е допускал в мислите си чувствата на другите, ако той е причинявал силна болка навсякъде и при всички обстоятелства, ще открием, че неговите страдания в чистилището са ужасно силни, по-интензивни, разбира се поради факта, че съществуването в чистилището е по-кратко отколкото преживяния живот на земята; затова и болката е съответно интензифицирана. Затова очевидно е, че ако неговите преживявания следваха непрекъснато едно след друго, ако болката породена от дадено действие би била непосредствено последвана от следващата, много от ефекта на въздействието върху душата ще бъде изгубен защото болката няма да се изпита с пълната си интензивност. Затова преживяванията се стоварват върху него на вълни, така че има период на почивка след всеки период на страдание за да може да се почувства цялата интензивност на следващото. 

Някои, разбира се, биха си помислили че това е жестоко и че причинява ненужна болка, това прилагане на този ‘’изкусен’’ метод който прави болката възможно на- силна. Това, обаче, не е така. Резултатът е такъв, но мотивът е изключително добър, защото природата(или всемирът), или бог, никога няма за цел да отмъщава за всяка грешка, а само да научи тези които си позволяват да действат неправилно да не го повтарят, давайки на извършителя на погрешни деяния съвършено точно ‘’болка за болка’’. Тенденцията в следващия живот е той да респектира чувствата на другите и така да стане милостив към целия свят. Затова най-голямата интензивност на болката е необходима за запазване на енергията и за да пречисти направи добър човека по-скоро отколкото ако болката би била непрекъсната и страданието съответно намалено. 

### <h3 id="question-2">ВЪПРОС No.2: КАК СА ОБЛЕЧЕНИ МЪРТВИТЕ</h3> 

Как изглеждат така наречените мъртви, що се отнася до външността им? как са облечени? Дали техните мисли оформят етерната материя в дрехи или в това което си пожелаят? Човек може да реши че е така, имайки пред вид казаното в Космогонията за Света на Желанията. Дали тялото на желанията веднага приема формата на плътното тяло след като сребърната нишка се скъса? 

Отговор: За така наречените мъртви е възможно да оформят, посредством мислите си, всякакъв вид облекло което желаят. Обикновено те мислят за себе си че са облечени в дрехи които се носят в страната в която са живели преди да преминат в Света на Желанията и поради това те изглеждат така облечени без особено усилие на мисълта. Но когато те пожелаят нещо ново или някаква по- необикновена дреха, естествена, те трябва да използват силата на волята за да направят това нещо да съществува и този вид дреха остава да съществува до тогава докато човекът мисли за себе си че изглежда така. 

Но този начин на подчиняване на материята на желанията от Света на Желанията на силата на мисълта се използва също така и за други цели. В обикновения случай, когато човек напуска нашия свят след нещастен случай, той мисли за себе си че е обезобразен по някакъв начин, може би че е без крак или ръка или с пробита глава. Това не му причинява никакво неудобство, разбира се, той може да се придвижва там еднакво лесно без ръце и без крака както и с тях; но това показва тенденцията мисълта да оформя тялото на желанията. В началото на войната, когато много войници преминаха в Света на Желанията с ужасни наранявания, Старшите Братя и техните ученици обучаваха тези хора, казваха им че просто чрез фокусиране на мисълта върху идеята че тялото и крайниците им са здрави, те веднага ще бъдат излекувани от ужасните си рани. И те незабавно направиха това. Сега всички ново пристигащи веднага след като бъдат в състояние да се ориентират в условията там, бързо премахват нараняванията и ампутациите по този начин, така че никой който ги вижда не би допуснал че са умрели при катастрофални обстоятелства във Физическия Свят. 

Като резултат, това познание стана толкова популярно, че много хора които преминаха отвъд смъртта от тогава са се възползвали от това свойство на веществото на желанията и са го моделирали ако са пожелали да променят своя външен вид. Понякога тези които са много пълни искат да изглеждат по-слаби и обратното, тези които са много слаби искат да изглеждат по-закръглени. Обаче такава промяна или трансформация не се запазва постоянно. Причината е в архетипа. Допълнителната плът добавена към слаб човек или количеството отнето от пълен човек не се запазват завинаги. След време слабият си възвръща първоначалната фигура и човекът който се мъчи да отдели плът се оказва в положението да я трупа отново върху себе си и пак трябва да започва отначало за да се повтори същия процес. Подобен ефект се получава при хора които се опитват да моделират чертите на лицето си и да ги променят така както им се харесва да изглеждат. За съжаление промените върху чертите на лицето са дори по-нетрайни защото изразът на лицето там и тук е индикатор на естеството на душата и затова което е подправено изчезва бързо под въздействието на привичните мисли на този човек. 

Що се отнася до втората част на въпроса може да се каже, че по време на физическия живот тялото на желанията е оформено повече или по-малко като яйцевиден облак обгръщаш плътното тяло. Но веднага щом човек придобие пълно съзнание в Света на Желанията и започне да мисли за себе си че притежава формата на плътното тяло, тялото на желанията започва да приема тази форма. Тази трансформация се улеснява от обстоятелството, че тялото на душата, съставено от двата висши етера, светлинния и отразяващия етери, е все още при човека, Его. За да стане по-ясно и за да се покаже помощно сравнение, бихме могли да си припомним, че когато Его се спуска надолу за прераждане, двата нисши етера натрупващи се около семенния атом на виталното тяло се формират в матрица от Боговете на Съдбата – Записващите Ангели и техните действащи сили. Тази матрица се поставя в утробата на майката, в нея се закрепват частиците от физическа материя, така че те постепенно оформят тялото на детето, което след това се ражда. По това време детето няма тяло на душата. Това което би трябвало да се приеме от двата висши етера, не се асимилира до по-късен етап от живота и се изгражда на базата на делата които са добри и истинни. Когато тялото на душата е придобило определена плътност, за човека е възможно да функционира като Невидим Помощник и по време на неговите полети на душата тялото на желанията лесно се формира в тази подготвена матрица. Когато той се връща при физическото си тяло, усилието на волята посредством което той влиза в него, автоматически разрушава непосредствената връзка между тялото на желанията и тялото на душата. По- късно, когато животът във физическия свят приключи и двата нисши етера са изхвърлени заедно с плътното тяло, сияйното тяло на душата или ‘’златната венчална одежда’’ все още остава с висшите тела-носители и в тази матрица бива оформено тялото на желанията при неговото раждане в Невидимия Свят. Така както тялото на детето е било направено според матрицата на двата нисши етера преди раждането му във физическия свят, по подобен начин раждането в Невидимия Свят, което следва след смъртта във физическата област, е съпроводено с попълване на матрицата от двата висши етера с материя от Света на Желанията за да се изгради носител който ще се използва в този свят. 

Но не са само така наречените мъртви които имат способността да моделират веществото на желанията във форма. Такава способност притежават и всички останали обитатели на Света на Желанията, дори ако се принизим до елементалите и те много често използват тази способност за трансформация с цел да плашат и объркват новодошлите; както много други и ново посветеният се вцепенява от ужас когато за първи път встъпва в това царство. Защото тези малки дяволчета бързо разбират кога един човек е нов и незапознат с естеството на нещата там и те изглежда си доставят особено удоволствие с това да дразнят новодошлите преобразявайки се в най-гротесктните и ужасяващи чудовища. След това те може да се преструват, че го нападат по страховит начин и изглежда се забавляват извънредно много ако могат да го притиснат в ъгъла и да го накарат да се свие от страх докато те тракат със зъби сякаш всеки момент ще го разкъсат. Н в мига в който ново посветеният осъзнае, че не съществува нищо което може да го нарани, че в своите ефирни тела-носители той е неуязвим за всяка опасност да бъде разкъсан на парчета или изяден и че спокойната насмешка над безобидните създания и една строга заповед да се отстранят е всичко което е нужно да ги накара да насочат вниманието си другаде, скоро те го оставят на мира. Така той се научава да ги принуждава да изпълняват неговите желания, защото в този свят всички създания които на са още индивидуализирани са подчинени на командите на по-висшите интелигентни същности, а човек принадлежи към последните. 

И така, човек може да вземе един елементал и по свое желание да му придаде всяка възможна форма и да го използва за свои цели. Съществата, създадени с неговата жизнена и волева сила и с предназначената им мисия, ще му бъдат верни и ще се подчиняват на заповедите му и в съответствие на интензивността с която той действа, създаденото ще съществува по-дълго или по-кратко време. По този на1ин много същества са били създадени с определена цел и са просъществували векове след като човекът който първоначално е започнал чудото е преминал в по-висшите области на Небесния Свят. Може би такъв е произхода на ‘’бялата лейди’’ която предупреждава Hohenzollerns за надвисналата смъртна опасност. Тя и подобните на нея призраци, с които се спекулира толкова много, са били създадени от супер-интензитета на желание на човешко същество пребиваващо в Света на Желанията при определени болезнени или стресови обстоятелства, което насочва магическото заклинание несъзнателно срещу самия човек, който го е създал. 

### <h3 id="question-3">ВЪПРОС No.3: ПРЯК ПЪТ ДО НЕБЕСНИТЕ СВЕТОВЕ</h3>

Някои автори изглежда излагат следното учение, че е възможно да се отиде направо от физическия свят във висшия Духовен Свят без да трябва да се преминава през ниските области на Света на Желанията, като по този начин се избягват всички отвратителни гледки които са присъщи на тази област. Вие, от друга страна, винаги говорите така, като че ли е необходимо да се премине последователно през всяка област на Всемира. Защо съществува това несъответствие? 

Отговор: На нас ни е известно, че някои хора изказват твърдения както горе изложеното, относно транзитното преминаване от физическия свят в по-високите духовни области по начин който те наричат ‘’atomic subplanes‘’. За да разберем кой е прав ще ви отпратим към закона за Аналогията, ‘’Както горе, така и долу’’, който е главния ключ за разрешаване на всички загадки, спиритуални и физически, защото законът е един във всички области на (Всемира) Природата която изследваме. Известно е, че е невъзможно за човек да достигне дъното на морето без да започне от повърхността и постепенно да се потапя все по-надълбоко през водните пластове. Също така, очевидно е, че е невъзможно за един самолет да се издигне над облаците без първо да премине през въздуха който се намира в пространството между земята и облаците. По подобен начин Его след смъртта се възнася последователно през различните духовни области до Третото Небе и по време на прераждането се спуска последователно през Областта на Конкретната (Обективната) Мисъл, Света на Желанията и Етера до физическото ниво. Това са факти известни на много хора които са ги проучвали и не подлежат на дискусия и спор за окултния учен в същата степен, в каквато за учения материалист не подлежи на спор фактът, че земята се върти около оста си; всеки който твърди обратното просто греши. 

Нито пък, авторът твърди това единствено базирайки се на своите собствени проучвания, защото той познава стотици хора които притежават способността да функционират извън тялото в различни духовни области. Той явно никога не е обсъждал тази фаза от свръх-физическите преживявания с никой от тях, но непрекъснатото споменаване от тяхна страна, на събития които им се случват когато преминават през по-долните области на Света на Желанията и на Етера го карат да се чувства уверен, че никой от неговите познати никога не се е озовавал в по-високите части на Света на Желанията или в Областта на Конкретната(Обективната) Мисъл без първо да премине през Етера и през по- ниските слоеве на Света на Желанията, а именно региона на Чистилището. 

Освен това, дори и ако съществуваше такъв пряк път, като споменатия, от Физическия Свят до на-високите духовни области, мислите ли че някой от Божиите Помощници някога би го използвал с цел да избегне отвратителните гледки и страданията които са присъщи на Чистилището? Със сигурност не! Христос никога не се е отвръщал с погнуса от прокажен или от някой друг страдащ и болен човек. Той винаги ги е търсил за да ги излекува и да им помогне. Мислите ли, че тази работа един Невидим Помощник би могъл да върши на Първото Небе или в Областта на Конкретната Мисъл, където няма скръб, мъка и страдания и където има само щастие и радост? Там той не е необходим. Той трябва да работи точно в тези области които тези автори претендират че могат да избегнат, и ако дори съществуваше такъв пряк път, като споменатия, никой истински Невидим Помощник никога не би поискал да използва; но всъщност няма такъв пряк път до Небесния Свят. 

### <h3 id="question-4">ВЪПРОС No.4: ДУХОВЕ ПРИКОВАНИ КЪМ ЗЕМЯТА</h3>

Защо казвате, че някои хора след като са преминали в отвъдния живот са приковани към земята? Има ли нещо, което можем да направим тук, за да се избегне това състояние в бъдеще? 

Отговор: Да, наистина! За хората които са приковани към земята нещата които високо ценят се намират на земята, а не в Небесния Свят. Те всички са оставили зад себе си по нещо. То не винаги може да бъде пари, те може да бъдат приковани с други окови към земята, някой за когото си мислят че е тяхно притежание – тяхната съпруга, или съпруг, техните деца. Тяхната представа е следната: ‘’само защото те обичам ти трябва да правиш каквото аз искам’’. Те не смятат, че човекът когото обичат има някакви права. По-късно когато умрат това отношение се запазва и продължава и те се стараят да привлекат вниманието на хората които обичат, да се държат близо до тях и да бъдат с тях колкото е възможно повече. Хората които притежават къщи и земя и други имоти и са много привързани към тях са в най-тежко положение Понякога такъв човек може да се види как наблюдава сейфа си където той е държал акции и ценни книжа. Тогава той ще види как се приближава наследникът му и как взима ценностите му надсмивайки се над стария глупак за това че е трупал пари. Или те може да са хора които са водили живот изпълнен с развлечения на обществени места. Те може да имат бижута, официални облекла и други такива неща. Те все още ги обичат и чувстват, че не могат да се разделят с тях, затова те са приковани към земята докато съществува това чувство. 

Най-добрият начин е да се раздаде всичко. Разбира се, трябва да внимаваме да не се получи така, че хората на които даваме притежанията си да ни изхвърлят на улицата и да направят така, че да се окажем в бедствено положение на старини. Но ако използваме здрав разум и проницателност, ако сме уверени че сме водили полезен живот до края му, бихме могли да си кажем: тук има неща които вече не ми трябват и знам че се приближавам към края си; къде мога да направя най- голямо добро с тях, кой ще им се радва най-много или на кого мога да помогна да се стабилизира в бизнеса си, така че да постигне нещо за себе си. Или може да намерим други по-добри начини да се отървем от тези неща. Също така, що се отнася до чувствата и привързаностите. Трябва да контролираме чувствата си, така че да не обичаме някого с прекомерна любов – такава любов която прави идол от другия и го поставя на първо място в живота преди всичко друго. Ако по този начин се освободим от всички земни връзки, така че да сме готови да си отидем, тогава ще сме като зрялото зърно отронващо се от житния клас. Ако сме свободни от всички земни връзки, дали финансови, лични или каквито и да било други, не може да останем приковани към земята. Ако, обаче, хора са извършили престъпления те понякога са непреодолимо приковани към земята чрез връзката с местото на престъплението и чрез опитите им да се върнат назад и да не извършат злото което са сторили.* 

() - В Мрежата на Съдбата Макс Хайндел излага по-пълно, по-задълбочено, по- различно и много интересно обяснение на този въпрос базирайки се на изследвания на човешката природа в след смъртните преживявания извършени след написването на този труд. 

### <h3 id="question-5">ВЪПРОС No.5: СРЕЩА С ЛЮБИМИТЕ ХОРА В НЕБЕСНИЯ СВЯТ</h3>

Ако има силно привличане между двама човека които не могат да осъществят легитимен съюз в брак поради съществуваща обвързаност и единият от тях си отиде от този живот с това силно желание в съзнанието си, дали те ще се срещнат и свържат на Небето и дали ще се срещнат и свържат в един бъдещ земен живот? 

Отговор: Да, по всяка вероятност, привличането което те изпитват един към друг и което не може да се реализира сега, в много от тези случаи ще ги събере заедно дори преди следващия живот; защото въпреки че в Небесния Свят не съществува такова нещо като брак, тези които се обичат и поради това са нужни един на друг за да се чувстват щастливи, са обвързани в най-близко приятелство по време на престоя си на Първото Небе ако починат по едно и също време или скоро един след друг. Но ако единият от тях остане в тялото си за по-дълъг период от време след като другият си е отишъл, този който е в Небесния Свят ще сътвори, посредством любещите си мисли, един образ на другия и ще го надари и изпълни с живот, защото трябва да си припомним, че Светът на Желанията е така устроен, че там сме в състояние да придаваме телесна форма на всичко за което си помислим. Затова, въпреки че този образ е одушевен само от неговите мисли и от мислите на другия човек все още живеещ във физическия регион, той притежава всички необходими изисквания да направи щастлив обитателя на Небесния Свят. 

По подобен начин, когато вторият човек умре, ако първият се е придвижил нагоре на Второто Небе, неговата (или нейната) черупка (така се нарича вече отделилото се тяло на желанията в което той е живеел) ще бъде достатъчна за втория човек и ще му изглежда напълно реално докато неговият (или нейният) живот приключи в този регион. Тогава, когато те двамата преминат на Второто и Третото Небе, върху тях ще се спусне забрава за миналото и след това може да преминат един или повече животи без да чувстват липсата на другия. Но някога, някъде, те ще се срещнат отново и динамичната сила която са генерирали в миналото чрез своя копнеж един за друг, по същия начин ще ги привлече един към друг, така че тяхната любов може би ще съществува в легитимен съюз. 

Всичко това се отнася не само за влюбени в обикновения смисъл на тази дума, но и за любовта съществуваща между братя и сестри, родители и деца, или между приятели които нямат кръвно родство, тя ще намери подобно проявление. Нашият живот на Първото Небе винаги е благословен с присъствието на тези които обичаме. Ако те не се намират в духовния свят и всъщност не са действително присъстващи, техните образи ще присъстват; и не бива да се мисли че те са просто илюзия, защото те са одушевени с любовта и обичта излъчени от отсъстващите към човека от чийто небесен живот те са част. 

### <h3 id="question-6">ВЪПРОС No.6: ПРИДОБИВАНЕ НА ЗНАНИЯ В НЕВИДИМИЯ СВЯТ</h3>

На страница 118, последен параграф, на Космогонията пише относно Първото Небе: ‘’Ученикът и философът имат непосредствен достъп до всички библиотеки на света’’. Дали знанието което се придобива там остава трайно? Задържа ли се в ума и донася ли се на земята при следващото раждане? Може ли образованието да се продължи там и да се използват предимствата от това изучаване през следващия или през някой от следващите животи? 

Отговор: Предоставени са ни прекрасни условия, ако имаме намерение да се възползваме от тях, след като сме преминали в Невидимия Свят. Но голямото мнозинство от хората изглежда живеят почти по същия начин, както са живели тук. Те нямат нужда от хранене, но те ядат, както казват окултистите; и те имат къщи там и във всички други аспекти изглежда живеят там точно така както са живели тук, да им е лесно и добре колкото е възможно повече и доставяйки си удоволствие по този начин. Тази група от хора не натрупва богатство от своето следсмъртно съществуване. 

Но тези които са ученолюбиви и се занимават с научни изследвания, за тях има широко поле за дейност. Те могат да свършат добра работа и това ще им е от полза. Не става въпрос за генериране на душевен растеж в същия смисъл както тук; но по същия начин се подпомага доброто им състояние, духовната ин природа и еволюцията им към огромен напредък. Затова есенцията от тези знания придобити там се запазва и се донася на земята със следващото раждане. 

### <h3 id="question-7">ВЪПРОС No.7: ТИШИНАТА НЕПОСРЕДСТВЕНО СЛЕД СМЪРТТА</h3>

Казано е, че тялото не бива да се кремира през последващите три и половина дни след смъртта. Има ли някакъв вреден ефект от погребалната церемония през тези три и половина дни? 

Отговор: Не, не от самото погребение на тялото ако не е съпроводено от други смущаващи действия. Но разбира се едно погребение не може, обикновено, да мине без вълнения и без тялото да бъде повече или по-малко обезпокоено; затова най-добре е да се почака докато е преминал споменатия период. Разбира се, всеки разрез на тялото, както се прави при балсамиране или нещо подобно, се усеща от Духа. Точно както Духът смътно усеща разреза на доктора който извършва операция под упойка, така и всяка следсмъртна операция причинява достатъчно отчетливо усещане за да причини неприятност на Духа; затова тези интервенции би трябвало по възможност да се избягват. Трябва да се осигури възможно най-пълна тишина и спокойствие около тялото през тези 3 ½ дни защото всичко което смущава неговия спокойствие и покой е наистина пагубно за него. 

### <h3 id="question-8">ВЪПРОС No.8: ЕФЕКТЪТ ОТ БАЛСАМИРАНЕТО</h3>

При балсамиране кръвта се изтегля от тялото докато то още е топло и в артериите се влива течност. Какви са последствията от тази манипулация? 

Отговор: Духът усеща болка при балсамирането и като следствие от това бива обезпокояван при това най-важно събитие, съсредоточаването върху панорамата на живота. Трябва да знаем, че по време ма смъртта жътвата вече е започнала, ние сме сеели в продължение на целия живот и когато настъпи смъртта, прибирането на плодовете започва. Първият и най-важен плод взимаме от прегледа на панорамата на живота когато тя, протичаща в обратен ред, ни показва първо събитията от миналия живот и след това причините които са ги породили. Ако през това време тялото бива обезпокоявано от плача и скърбите на близките хора или от местенето му за да бъде погребано, тогава Духът бива смущаван в същата степен. И естествено аутопсия или балсамиране биха предизвикали пагубни последствия. Поради това, погрешно е да се извършват. 

### <h3 id="question-9">ВЪПРОС No.9: ПОМОЩ ЗА БЛИЗКИ ХОРА КОИТО СА В ЧИСТИЛИЩЕТО</h3>

Моят роден брат умря миналия ноември и би трябвало сега да се намира в един от най-ниските региони на Света на Желанията. Бихте ли ме посъветвали да му кажа, че чрез просто усилие на волята той може да предотврати оформянето на материята на тялото на желанията в концентрични слоеве, както би следвало да стане, грубата материя отвън и фината отвътре? Мисълта ми е, че чрез едно волево усилие той би могъл да форсира материята на всички седем региони на Света на Желанията, която образува неговото тяло на желанията, да се появи на повърхността на това тяло, и по този начин той би бил в състояние да контактува веднага с всичките седем региона на Света на Желанията вместо само с най-долните региони. Вярвам, че няма сериозни възражения против използването на силата на волята по този начин? 

Отговор: Този въпрос ни кара да се обърнем към факта, че смъртта е настъпила и човек се озовава в Света на Желанията, магнитните сили на семенния атом са изразходвани, архетипа е разрушен и поради това центробежната сила на отблъскване изтласква веществото на желанията от тялото на желанията навън към периферията му. Материята принадлежаща към долните региони се изхвърля най-напред в процеса на изчистване, този акт прочиства човек от всички зли дела през неговия минал живот. Това е резултата от същия природен закон който във физическия свят причинява изхвърлянето на материя от слънцето, която след това формира планети. Намесата в и възпрепятстването на този закон би било катастрофално за всяко човешко същество, дори да предположим, че е възможно, което не е. Така че, безполезно е да се опитвате да помагат на брат си по този начин. 

Различни са условията, обаче, за Посветения, който посещава Света на Желанията през живота си. Тогава семенният атом на тялото на желанията формира естествен център на привличане, или гравитация, който задържа веществото на желанията на този носител в привичните граници. Също така, ситуацията е различна и за всеки който прави духовните тренировъчни упражнения дадени му в Мистерийните Школи. Такъв индивид непрекъснато изчиства своето тяло на желанията от грубата материя, така че по време на смъртта той не е засегнат до такава голяма степен от центробежната сила на Отблъскване, както хората които нямат този тренинг. 

Но има друг начин, по който можем да помогнем на някой близък и скъп за нас човек, при положение че имаме съдействието му. За да стане ясно необходимо е първо да се спомене, че колкото по-грубо е веществото на желанията в тялото на желанията, толкова по-силно то е залепнало към човек; поради това изчистването чрез силата на Отблъскване причинява огромна болка и това е което изпитваме по време на преживяването си в Чистилището. Ако ние напълно сме решени да се отървем от грешките си и когато картините за тях се появяват в панорамата на живота си ги признаваме, вместо да се опитваме да си намерим извинение или отново да се ядосаме и да почувстваме гнева и омразата от миналото, тогава ще бъде вложена много по-малко болка при изчистването им от нашето тяло на желанията. Ако този факт се внуши на някой на когото силно желаем да помогнем, ако можем да доведем съзнанието му до такова състояние при което той с готовност и от все сърце ще признае грешките си, тогава процесът на прочистване ще бъде и по-кратък и по-безболезнен и той ще се издигне до по- високите региони където властва силата на Привличане много по-бързо. 

Същият резултат може да се постигне и чрез молитва, също и чрез добри мисли, мисли за подкрепа и подпомагане, защото те имат същия ефект върху тези които са извън тялото както и добрата дума помощта имат върху хората които живеят на този свят. 

### <h3 id="question-10">ВЪПРОС No.10: ОБЕЗОБРАЗЕНИТЕ ТЕЛА В НЕВИДИМИЯ СВЯТ</h3>

В днешно време има толкова много случаи на убити и ранени, всеки ден и всеки час, и хората биват запращани на другия свят ужасно осакатени и в обезобразено състояние. Дали тези, които преминават на другия свят при нормални условия и условията на мир трябва да се срещнат лице в лице с тези ужасни картини? 

Отговор: Условията там сега не са така лоши каквито бяха в началото на световната война (Първата световна война). Духовете които се пренасяха в отвъдното тогава имаха представа за себе си че са осакатени и нямаха възможност да коригират тази представа, затова те там имаха рани на различни части от тялото, изглеждаха без крайници и т.н. Често те страдаха много силно вярвайки, че все още усещат физическа болка. Но Невидимите Помощници не бездействаха; организирано беше редовно обучение, така че сега почти всеки един от тях е запознат с факта, че физическите недъзи не продължават да съществуват в отвъдното. Те са научили, че една простреляна ръка може да бъде излекувана и възстановена в Света на Желанията просто като си помислим че ръката е здрава и с това всичко приключва. Тази истина е била предавана от човек на човек, така че сега всеки който преминава в отвъдния свят с рана от огнестрелно оръжие или без ръка или крак или дори без глава, веднага получава информация за това, че веществото на желанията лесно се моделира чрез мисъл и желание, и в резултат на това всеки там има здраво тяло. 

В същност, тези които си отиват от този свят куци, сакати, гърбави или по някакъв друг начин физически недъгави, взимат информация от другите и ако през годините преди войната човек можеше да срещне там много физически недъзи, както и тук във физическия свят, сега човек вижда почти само перфектни тела. И накрая, любопитно е, че се срещат хора които са искали да изглеждат по-добре през земния живот и най-сетне са оформили лицата и телата си в съответствие със своето разбиране за красота, просто посредством едно усилие на волята. Това причинява известна трудност при откриването на хора там, защото тези които са били много високи и слаби, но са имали желание да бъдат по- закръглени, са променили външността си според желанието си, и обратното тези които са били пълни и са страдали от наднормено тегло, в много случаи са се направили стройни като фиданки. Така че, познанието което преди войната е било притежание само на окултистите, сега е станало известно на всички които се намират в отвъдното и в следствие на това обитателите там са променили формите си доколкото позволяват условията на съществуването в Чистилището. 

Голямото мнозинство от сега (По време на Първата световна война) пристигащите не са засегнати от по-горе описаните проблеми които да отвличат вниманието им в Света на Желанията и активно следят процесите тук, на физическо ниво. Бидейки изтеглени от Физическия Свят в най-хубавата си възраст когато целият им живот е бил все още пред тях, ако може да се каже така, те все още са много силно привързани към физическите условия и вероятно ще бъдат приковани към земята за значително по-дълъг период от време през който те ще бъдат един невидим но мощен фактор във формирането на съдбата на света. Те, от своя страна, ще се мъчат по всички възможни начини да осъществяват контакти с този свят и техните обединени усилия ще се усещат като мощно влияние от една нарастваща по брой група от чувствителни хора. 

Поради това, може да се очаква, че ще бъдем свидетели на напредък на спиритуализма какъвто не е имало до сега в световната история. Това включва и разпространението медиумизма, упражняването на медиумистични способности е една много опасна фаза на спиритуалното развитие. Нептун, планетата на психометричните способности, сега навлиза в Лъв, знака на сърцето, а стремежът на сърцето към любов и общуване ще притегли хората от двата свята един към друг. Това ще издигне истинността на спиритуализма над несериозното му възприемане. Но ние трябва да се подготвим да се срещаме там в пълно съзнание и да не им позволяваме да се връщат тук посредством медиуми, защото това би представлявало връщане назад в еволюцията им. Вместо това, ако култивираме латентното си шесто чувство ние ще бъдем в състояние да се срещаме с тях и да говорим с тях, с тези които са преминали в отвъдното, точно така добре както сме го правили когато те са били заедно с нас в плът и кръв. 

### <h3 id="question-11">ВЪПРОС No.11: ПРЕЖИВЯВАНИЯ НА ЕДИН ПРИКОВАН КЪМ ЗЕМЯТА САМОУБИЕЦ</h3>

(От едно писмо до Макс Хайндел от Порто Рико) 

Спомняте ли си Outram Court, едновремешен ваш ученик който се самоуби? Е, аз бях престанал напоследък изобщо да мисля за него защото предполагах, че е в безопасност в своето жилище. Но един от моите служители наскоро ни каза, че той е присъствал на една спиритическа сбирка преди няколко нощи и Outram Court се е явил. За да докаже идентичността си той е настоял да говори на английски, въпреки че си служи еднакво добре и с испански и понеже никой от присъстващите не разбирал английски получило се е забавяне докато намерили Дух който владеел и двата езика.Outraм казал, че все още живее в моя квартал където се самоуби; и че страда от мъчителен глад и поискал да му дадат нещо за ядене. По-късно в разговора той преминал към испански. 

Е, аз се чудя какво мога да направя. Най-лошото е, че не мога да си възстановя нищо което ми се случва по време на сън. А много искам да помня. Какво мога да направя? 

Отговор: Този въпрос открива обширна тема за неестествения начин на преминаване в отвъдното - и при нещастен случай и чрез волеви акт, и заедно с това за чувствата преживявани от хора които са прекрачили прага на смъртта и за общуването им посредством медиуми; също и за любопитния факт, че много хора които ние наричаме мъртви са в неведение относно това, че са загубили физическото си тяло. 

За да обясним това е необходимо първо да изложим няколко от обективните факти за човека и света в който живеем. Всекидневните наблюдения, като и научни изследвания доказват, че материята съществува и се движи в състояния които ние не можем да видим. Водата се изпарява под въздействието на слънчевата топлина и отново се кондензира под формата на дъжд; етерът е така необходим за провеждането на светлината и електричеството както въздуха за разпространението на звука. Невидимият вятър, който е въздух в движение, е също така със сигурност една космическа сила както е електричеството движещо се в още по-ефирната област на етера. На кратко, ние сме заобиколени от един невидим свят на сили на сили и материя също толкова реален, или даже повече, колкото е света който познаваме чрез нашите физически сетива. 

И така, както ние ядем субстанциите на този груб, плътен свят за да поддържаме видимото си тяло, така също ние асимилираме определено количество материя принадлежаща на невидимите ефирни светове, която формира дрехата на Духа когато е отхвърлил смъртната обвивка.’’Вятърът духа и може да се чуе, но въпреки че чуваш звука му не знаеш от къде идва и накъде отива; така е с всеки който е роден от дух’’. 

При нормални условия, излизането на Духа от тялото което е надрастнал е като отделянето на семката от зрял плод. Но ако Духът прекъсне връзката преди определеното от смъртта време за жътва, незрялото духовно тяло не може да се издигне до висшите нива, то се рее близо до своите земни убежища така гладно за още физическа храна като костилка с усилие извадена от незрял плод. В природата този глад не може да бъде задоволен и затова едно интензивно чувство на глад причинява на самоубиеца изключително силно мъчение. Само понякога то престава за малко когато се поемат изпарения от ястия със силен аромат. 

Освен това, както месото се държи силно прилепнало към костилката когато тя се откъртва с усилие от неузрелия плод, така и някои от по-долните етери и други газове от убитото тяло се прилепват към висшите тела на самоубиеца и в следствие на това той е много близо до земната материя и е податлив към силни чувствени внушения непознати като естество и интензивност на хората във физическото тяло. Ако неговата природа е такава, че той би се забавлявал и би си доставял удоволствие с такива неща, тук той може да се въргаля в най-голямата мърсотия на най-мрачния ад, нанасяйки много сериозна вреда на духовната си същност. Но ако той не харесва грубото и чувственото, атмосферата на животински разврат в която самоубиецът ще се озове ще дразни неговата чувствителност пропорционално на порядъчната му природа; както няколко хора са споделяли с автора, ортодоксалният ад с неговия дявол биха били бледа форма на хумореска в сравнение с този ад. Някои описват болката, която ние сравнихме с чувството на неутолим глад, като разяждащ зъбобол, с тази разлика, че болката се усеща в цялото тяло а не само съсредоточено в областта на зъбите. 

Изпитаното от Оutram Court потвърждава по-горе изложеното учение на Розенкройцерите. Той е все още привързан към земята в същото жилище в което е живял преди и неговото тяло на желанията очевидно остава много плътно, толкова плътно, че понякога той не може да осъзнае че е мъртъв защото вижда ясно физическия свят и хората в него; той, вероятно, сяда на техните маси и се мъчи да участва в храненето, или поне да поема миризмата му. Нито пък е необичайно, че той често посещава спиритическите сбирки на Рeones, защото тези хора се намират на ниско ниво на развитие, много чувствени са и практикуват, без да го осъзнават, твърде много черна магия под маската на спиритически контакти. 

Н такъв Его може да се помогне по два начина: или директно да се контактува с него през нощта, да се обсъжда проблема му и да му се покаже, че той го задълбочава което ще му причини по-силна болка в бъдеще; че той трябва да се помъчи да понася търпеливо болката докато архетипа се разруши тогава когато е трябвало да умре от естествена смърт. Този начин може да има успех или не, но си заслужава да се опита. Ако авторът на писмото би могъл да бъде в състояние на пълно съзнание през нощта (докато спи) той би могъл да отиде при Оutram и да поговори за тези неща с него по същия начин както ако двамата бяха във физическо тяло; но той може да помогне и въпреки че няма такова пълно съзнание. Желанието и волята са които определят действията ни там и тук, и ако той силно концентрира мисълта си преди да заспи върху това което иска да направи, подготвяйки се с аргументи и насочвайки цялото си същество към помощта която иска да даде на Оutram Court, тази последна мисъл преди заспиване ще бъде първата мисъл при събуждането му когато навлиза в невидимия свят където спящите и мъртвите се срещат и общуват. Тази мисъл тогава се превръща в нещо като ‘’фикс идея’’, която той ще следва през нощта изключвайки всички други мисли и желания и резултатът ще бъде задоволителен. 

Другият начин, за тези които нямат тренинг в концентрацията, е молитвата. Това е добър начин за помощ в такива случаи като този който разглеждаме сега, защото отношението на молещия се често действа като пътеводител за този който се нуждае от помощ и предизвиква промяна в мисловното му състояние и това го подпомага духовно. Мисъл-формите на молитвата тогава заемат мястото на Невидимия Помощник; но те по-лесно могат да бъдат отстранени и пренебрегнати и затова не са така ефективни, нито пък могат да отговорят на противоречащи им аргументи. 

Ние винаги препоръчваме комбинацията от тези два метода за необучените. Моли се за тези на които можеш да помогнеш, независимо от това дали те са в тяло или извън него (живи или мъртви). Премисли всичко което би искал да им кажеш непосредствено преди да заспиш. Ако се срещнете в ‘’Света на сънищата’’, ако не си все още в пълно съзнание и не можеш да спориш и убеждаваш, твоите чувства относно темата ще направят поне малко впечатление и ако продължават известно време, ще предизвикат забележителен ефект. 

В това писмо нашият приятел споделя, че майката на Оutram Court не знае че е мъртва. Никой, който е загубил плътното си тяло не мисли за себе си като за ‘’мъртъв’’; всъщност така наречените ‘’мъртви’’ се чувстват повече живи отколкото ние. Когато умрат по естествен начин, те не познават нито болест нито болка и затова не може да се очаква да имат нашето убеждение, че физическото тяло е човека, когато всъщност то е само една дреха която обличаме и събличаме. Тяхното съзнание е фокусирано изцяло върху духовните им тела без нищо да им напомня за захвърлената плътна одежда. От друга страна, самоубиецът усеща във всеки момент чувството на глад предизвикано от опитите на архетипната матрица да привлича физическа материя към себе си и неговото усещане че не е мъртъв произтича, поради това, от съвсем друга причина, в сравнение с подобната представа която имат обикновените хора които живеят в невидимия свят. 

### <h3 id="question-12">ВЪПРОС No.12: НАШАТА ОТГОВОРНОСТ КЪМ МЪРТВИТЕ</h3>

Бихте ли ми казали как най-добре бихме могли да помогнем на тези които са починали? 

Отговор: Ние често сме изтъквали колко високо ценим и колко сме благодарни на науката за раждането с нейните ефикасни методи за подпомагане на майката и детето когато то встъпва в нашия земен живот, но ние също така се оплакваме от липсата на наука за смъртта която би учила хората как разумно да помагат на един Его който преминава от земния живот в невидимите области на всемира. Когато това се случва ние обикновено стоим безпомощни и често поради невежеството си правим неща които са вредни и дори пагубни за състоянието на преминаващия Дух. Ако хората биха знаели колко много техните вайкания и изблици на скръб вредят на скъпия им човек който си отива, едно лишено от егоизъм отношение би ги накарало да усмирят държанието си. 

Ако разглеждаме само тялото, то не е истински мъртво докато не са минали три и половина дни след като Духът го е напуснал, защото сребърната нишка все още го свързва с висшите тела-носители. През това време всичко което представлява някаква след-смъртна манипулация, балсамиране или кремиране, се усеща от Духа с почти същата острота както когато е вътре в тялото. Това са факти добре известни на всички които изучават Философията на Розенкройцерите, но може би не е достатъчно наблегнато на тях, така както заслужават. Ние трябва да имаме предвид, че отношението и поведението ни и след този период от време продължава да влияе върху Духа, защото нашите близки хора обикновено не напускат веднага местата с които са свикнали. Много от тях се задържат в или близо до дома за няколко месеца след като са напуснали тялото и чувстват обстановката там дори по-силно отколкото по време на земния живот. Ако въздишаме, скърбим и плачем за тях ние им предаваме мрачното си и потиснато настроение в което прекарваме дните си и ги привързваме към дома поради техните усилия да ни разведрят. 

Във всеки случай, ние се явяваме препятствие по пътя на тяхното духовно издигане и макар че това може да бъде простено на тези които не знаят истината за живота и смъртта, хората които са изучавали Философията на Розенкройцерите или подобни учения, поемат много сериозна отговорност когато си позволяват да действат така. На нас са ни добре известни обичаите да се носи траурно облекло. Хората обичат черни дрехи като израз на скръбта си, като в противен случай би се приело че не се отнасят почтително към мъртвеца. За щастие времената се променят и хората започват да гледат на тези неща по- ведро. Процесът на преминаване на другия свят, сам по себе си е достатъчно напрегнат и сериозен, представлявайки приспособяване към необичайни условия навсякъде около нас, а преминаващият Дух допълнително е затрудняван от страданието и болката на близките си които той продължава да вижда около себе си. Когато той ги вижда обгърнати от черен облак на скръб, облечени в дрехи със същия цвят и подхранващи мъката си месеци или години напред, ефектът не може да не бъде потискащ. 

Колко по-хубаво е отношението на тези които са запознати с Учението на Розенкройцерите и са го взели присърце. Поведението им когато техен близък преминава в отвъдното е бодро и жизнерадостно, изпълнено с надежда и окуражаващо. Егоистичната скръб от загубата бива контролирана така, че преминаващият Дух може да получи цялата възможна подкрепа. Обикновено роднините са облечени в бяло по време на погребението и навсякъде цари атмосфера на ведрост и топлота. Мислите на тези които остават на земята не са: ‘’Какво ще правя сега когато него (нея) го няма? Целия свят ми изглежда пуст’’. Техните мисли са: ‘’Надявам се, че той (тя) ще се оправи в тези нови условия колкото е възможно по-бързо и че той (тя) няма да скърби за нас, които е оставил зад себе си’’. Така посредством добра воля, разум, липса на егоизъм и обич на оставащите близки хора, преминаващият Дух е в състояние да встъпи в новите условия при много по-благоприятни обстоятелства, и изучаващият Философията на Розенкройцерите ще направи най-добре ако разпространява това учение възможно най-широко. Според Библията, спасените от Господ, най-накрая ще победят последния враг, смъртта, и тогава те ще възкликнат: ‘’О Смърт, къде е жилото ти? О Гроб, къде е твоята победа?’’. За тези които са развили духовно зрение, разбира се, не съществува смърт, но дори и за тези които са изучавали Учението на Розенкройцерите може в известна степен да се каже, че са постигнали тази велика победа. 

### <h3 id="question-13">ВЪПРОС No.13: СЛЕДСМЪРТНОТО СЪСТОЯНИЕ НА ЕДИН СРЕБРОЛЮБЕЦ</h3>

Космогонията на Розенкройцерите твърди, че мъртвият скъперник в долната част на Света на Желанията може да вижда златото си и наследниците как го прахосват, при положение че той няма сетивни органи нито притежава достатъчно груба вибрираща материя за да бъде в резонанс с плътния физически свят. Ние не можем да виждаме Света на Желанията преди да сме развили центровете на тялото на желанията; тогава, как тези които са в Света на Желанията могат да ни виждат след като са се лишили от физическите си сетивни органи? 

Отговор: На вас, разбира се, ви е ясно че Светът на Желанията, Етерите и Физическия Свят се проникват един друг така че скъперникът е точно тук сред нас точно както е бил когато е имал физическо тяло което да носи. Обикновено не се разбира, обаче, че най-плътното вещество на желанията от което са съставени най-долните области в Света на Желанията и химическият етер, който е най-нисш от четирите етера, и дори физическите газове са извънредно силно преплетени и формират външния пласт на всички Духове които току-що са се освободили от физическото тяло. Затова те живеят в най-ниския регион на Света на Желанията в такъв близък контакт с физическата материя, че авторът е удивен от факта че хората не могат да ги виждат как се движат сред нас. Те са като човек който е излязъл от затворено помещение в слънчев ден с ярка светлина; слънчевата светлина го заслепява, нито са вътре в стаята. 

Затова скъперникът и всички други които току що са напуснали физическото тяло виждат хората в този свят много по-ясно отколкото нещата в Света на Желанията където те се намират; защото човекът който излиза навън на слънчева светлина първо трябва да се приспособи като фокусира очите си, така също и на Духовете които току що са навлезли в Света на Желанията след смъртта, им е необходимо малко време за пренастройване. А най-плътния материал в тяхното същество, който е изтеглен навън към периферията под действието на центробежната сила на отблъскване, ги задържа привързани към земята за по-дълъг или по-кратък период от време докато не отронят този най-груб материал и не станат в състояние да почувстват по-фините вибрации на висшите региони. Тази е причината която задържа скъперника, алкохолика, похотливеца и подобните на тях чиито желания са ниски и порочни в тези долни области, които спокойно могат да бъдат наречени ад, за много по-дълго време отколкото хората с висока нравственост и духовни стремления, които са се старали през живота си да се отърват от порочните си навици и да покорят долната си природа. Техните тела- носители на желанията съдържат сравнително малко количество груб материал и той скоро се изхвърля оставяйки ги свободни да се издигнат към по-високите сфери. 

Относно въпроса как скъперникът може да вижда предмети от физическа материя щом няма сетивни органи, може да се каже че няма специализирани сетивни органи в по-фините носители: точно както ние чувстваме с цялата повърхност на нашето тяло, така Духовете виждат и чуват, не само с повърхността, а с всеки атом на тяхното духовно тяло, вътре и отвън. Това което те възприемат не са наистина физическите предмети които ние виждаме с нашите физически очи, а понеже всеки стол например, или маса или друг физически предмет е проникнат от етери и от веществото на желанията – това е което те възприемат, и за тях то е така реално и осезаемо както са физическите форми за нашите сетива. 

### <h3 id="question-14">ВЪПРОС No.14: СЛЕД-СМЪРТНОТО СЪСТОЯНИЕ НА ЕДИН АЛКОХОЛИК</h3>

В Космогонията на Розенкройцерите се твърди, че алкохоликът не може да задоволява желанието си за пиене в долния Свят на Желанията, но също така се твърди, че Духовете в Първото Небе, което се намира в горната част на Света на Желанията, всъщност могат да моделират веществото на желанията в реален околен свят съобразно техните желания и представи. Защо алкохоликът да не може да направи същото в долния Свят на Желанията и да създаде реални условия съответстващи на порока му? 

Отговор: На много от изучаващите Космогонията на Розенкройцерите е направило впечатление, че тя дава отговор на въпросите които могат да възникнат у читателя и ако вие бихте желали да отгърнете страница 42, последният параграф, бихте прочели следното: ‘’В най-фините разредени субстанции на трите най- горни Области на Света на Желанията властва само силата на Привличане, но тя е представена, в известна степен и в по-плътната материя на трите по-долни Области, където тя противодейства на силата на Отблъскване, която доминира там’’. Разграждащата сила на Отблъскване скоро би разрушила всяка форма встъпваща в тези три долни области, ако не би й се противодействало по този начин. В най-плътната или най-долната област, където тя е най-силна, тя разкъсва и разбива формите породени там, по начин ужасяващ за наблюдаване. Обаче, тя не е жестока. Всичко което изглежда така работи за добро. Така е и с тази сила която действа в най-долния Регион на Света на Желанията. Формите тук са демонични създания, създадени от най-груби страсти и желания на човек и звяр. 

‘’Съществува тенденцията всяка форма в Света на Желанията да привлича към себе си всичко което е от подобно естество и да нараства по този начин. Ако тази тенденция на привличане беше напълно доминираща в най-долния Регион, злото би растяло като бурен. Би съществувала анархия в Космоса, вместо ред. Това се предотвратява чрез превъзхождащата сила на Отблъскване в този Регион. Ако една груба форма на желание бива привлечена към друга от същото естество, появява се дисхармония в техните вибрации при което едната въздейства разрушително върху другата. Поради което, вместо да се обединят и амалгамират зло със зло, те си въздействат с взаимна деструктивна сила и по този начин злото на света се запазва в приемливи граници. Ако разберем действието на двойката сили в този смисъл, ние ще бъдем в състояние да разберем окултната максима: ‘’Една лъжа е убиец и самоубиец в Света на Желанията’’. 

В същност, алкохолиците в Света на Желанията обикновено се опитват да си направят питието за което копнеят когато научат, че е възможно да моделират веществото на желанията което става каквото човек си пожелае да бъде; но те единодушно твърдят, че напитките или наркотиците които са си направили въобще не им действат. Те могат перфектно да имитират вкуса, но питието направено по този начин няма силата да ги опие.Те могат да се доближат най- близо до чувството на задоволство което може да им достави истинският алкохол, когато вмъкнат телата си в телата на пияниците които все още са на физическия свят. Затова те продължават да посещават баровете и се мъчат да се нагодят към вибрациите на тези места за да получат достатъчна доза интоксикация. 

Те също така казват, че могат да получат задоволително усещане от изпаренията които се съдържат в дъха на физическото тяло на алкохолика и колкото по-силна и остра е миризмата във въздуха в баровете толкова по-близо се доближават до задоволяването към което се стремят. Горкият слабохарактерен човек, който посещава такива места ако само можеше да види и да осъзнае отвратителния начин на действие на невидимите грешници които се навъртат около тези места, със сигурност това ще го стресне и може би ще помогне на тези които не са стигнали твърде далеч за да могат да се върнат на пътя на порядъчността и почтения живот. Но, да благодарим на Бога (за двамата, и за видимия и за невидимия алкохолик) за тях е невъзможно да си направят вертеп от веществото на желанията, защото силата на Отблъскване започва да го разрушава веднага след създаването му. 

### <h3 id="question-15">ВЪПРОС No.15: ПОСЛЕДСТВИЯТА ОТ ВНЕЗАПНА СМЪРТ</h3>

В ноемврийското издание от 1917 година на списанието ‘’Лъчи от Кръста на Розата’’ имаше една статия озаглавена: ‘’Един стрелкови взвод’’, в която се разказва как един шпионин е бил изправен до стената и разстрелян. Веднага след това той, бидейки в пълно съзнание, разговаря с един Розенкройцер и придружен от него изминава хиляди мили за да отиде при сестра си. Това не противоречи ли на учението на Философията на Розенкройцерите? Там се твърди, че след като семенния атом в сърцето е бил изваден и сребърната нишка е била прекъсната, следва един период на безсъзнание продължаващ около три и половина дни, през което време духът преглежда панорамата на изминалия живот.? 

Отговор: Да, такова е твърдението в Космогонията на Розенкройцерите и това е в сила при всички обичайни обстоятелства. Обаче, също така в обяснението на закона управляващ детската смъртност се твърди, че когато един човек умре при нещастен случай, като например пожар или влакова катастрофа, или внезапно при падане от висока сграда или в планината, или на бойното поле, или ако вайканията на роднините около смъртното ложе на току що починалия човек правят невъзможна концентрацията му върху панорамата на живота, тогава отпечатъка върху двата висши етера – светлинния и отразяващия етери, и тяхното амалгамиране с тялото на желанията не може да се осъществи. Тогава човек не губи съзнание и понеже липсва отпечатък върху ефирните тела-носители както в нормалния случай, той няма съществуване в Чистилището; може да се каже така: той не жъне това което е посял, в следствие на тази аномалия той няма страдание и няма чувство радост и любов поради добрините които е сторил. Плодовете на живота са загубени. 

За да се компенсират тези катастрофални последствия Духът, при навлизането му в следващ земен живот, се принуждава да умре през детството си, доколкото се отнася до физическото тяло, тъй като виталното тяло, тялото на желанията и умът, които обикновено не се раждат преди плътното тяло да навърши седем години, четиринадесет години и двадесет и една години съответно, остават с Духа на умиращия понеже това което още не се е родило не може да умре. След това на Първото Небе Духът пребивава от една до двадесет години и получава там такива наставления и уроци, които да го научат на това което иначе той би научил от панорамата на неговия по-предишен живот ако не беше обезпокоен от нещастните обстоятелства които са я прекъснали.* И така той се преражда готов да заеме подходящото си място на пътя на еволюцията. 

() - * Аз мисля, че детето умира преди да са се родили ефирните тела-носители, за да не може в семенния атом да се запише информация върху записа от по- предишния живот и така той да бъде загубен. Но може и да греша, защото , по принцип, в семенния атом се съхранява информацията от всички земни живот. 

В тази насока на мислене, могат да се направят много разсъждения. Големият процент на детска смъртност днес има своите корени във войните през миналото. Броят на жертвите изглежда не много голям, но трябва да се вземат под внимание и жертвите на дуели, кръвна вражда и всякакви конфликти при които през тези времена се е използвало смъртоносно оръжие. Независимо от това, общият брой на тези убийства изглежда незначителен в сравнение с ужасното клане което става сега и ако това трябва да бъде коригирано по същия начин, то бъдещото поколение сигурно ще лее реки от сълзи в следствие на епидемии които ще опустошават домовете на техните деца. Но като сме наблягали и друг път, всяка сълза отронена поради загубата на някой любим човек, изтрива кората от очите ни докато един ден ние ще виждаме достатъчно ясно за да проникнем през булото което сега ни разделя от тези които погрешно наричаме мъртви, но които в действителност са много по-живи от нас. Тогава ще дойде победата над смъртта и ние ще можем да викнем: ‘’О, Смърт, къде е твоето жило? О, Гроб, къде е твоята победа?’’. 

### <h3 id="question-16">ВЪПРОС No.16: ПРИЗРАЦИ НА ЖИВИ ХОРА</h3>

Аз присъствах на едно заседание преди няколко дена, когато един от изтъкнатите ни колеги настояваше периодична стипендия, която се отпуска, да бъде дадена на едно бедно момче което беше спечелило такава стипендия когато е нямало необходимата легитимна възраст за да я получи и което, бидейки болно по време на изпита провеждан за тазгодишната стипендия, е било изместено от друго момче.Все пак то е било определено от екзаминаторите в Англия като имащо легитимното право да получи тази стипендия. 

Докато слушахме дебатите, един човек който седеше до мен ме докосна и ми каза: ‘’Виж, Г-н. М!’’ Аз погледнах натам където ми сочеше и видях един от преподавателите в Колежа, Г-х Мак да стои зад Председателя следейки внимателно обсъждането. Аз казах на човека до мен, че Г-н Мак и аз сме били състуденти и че не съм го виждал от години и че не намирам да е остарял от тогава. 

След като Председателят се изказа, Г-н Мак излезе. Аз си помислих, че може би младежът е един от неговите любимци и това го е накарало да изостави задълженията си в колежа и да дойде да слуша дискусията. 

Няколко дена след това събитие, когато гостувах на моя позната извън града, в течение на разговора й разказах за дискусията. Можете да си представите моята изненада, когато тя ми каза, че Г-н Мак е бил зле на умиране в момента когато мислех че съм го видял. Аз й казах, че информацията която е получила трябва да е била грешна, защото някой друг ми го е посочил и аз го познавам твърде добре за да съм се припознал. ‘’Е добре’’, каза тя, ‘’Иди в другата стая и ще го видиш’’. И аз отидох. Там на леглото лежеше моят другар от студентските години, Г- н Мак, само кожа и кости, очаквайки края. Той беше чул какво си приказваме и беше любопитен, но аз не сметнах че е в състояние да говорим по този въпрос. Това се случи в събота след обед. Аз обещах да отида пак на другия ден, неделя и да му разкажа какво се беше случило, но бях възпрепятстван. Той почина в понеделник. 

Как бе могъл този изтощен човек да се появи в разцвета на силите си? Може ли да се видят призраци на живи хора? 

Отговор: Да, наистина, има значителен брой случаи на фантоми на живи хора.Всичко което е нужно е тялото да бъде в състояние на дълбок сън или в безсъзнание, както обикновено се случва когато човек е на прага на смъртта. Може да бъде когато човек се дави или при падане от високо, катастрофа с кола или други подобни обстоятелства, или при получаване на удар по главата, или на смъртното ложе когато физическото тяло е много изтощено и обезсилено и близо до преустановяване на функциите му както е било в случая описан в писмото на задаващия въпроса.. Тогава, повечето от етера съставляващ виталното тяло може да бъде изтеглен от физическия носител, който бива изоставен в състояние подобно на транс което може да продължи само няколко минути, но понеже пространството не представлява спънка в невидимите светове, желанието на така освободения човек моментално може да го пренесе до края на света и да му позволи да се появи пред любимия човек на много хиляди мили отдалечен от мястото където лежи тялото. 

За един такъв Дух е много по-лесно да се материализира отколкото за тези които са напуснали тялото при смъртта, защото при тези фантоми на живи хора сребърната нишка е все още цяла – връзката със семенния атом в сърцето не е прекъсната. Затова твърде възможно е младежът, чиято стипендия се е обсъждала да е бил един от фаворитите на Г-н МакФ, както беше предположил авторът на писмото и когато се е почувствал освободен в един от промеждутъците на прималяване през този следобед, неговият стремеж да бъде добре и да е близо до работата си в колежа го е довел на познатото му място което често е посещавал и го е накарал да слуша обсъждането относно получаването на привилегията от момчето. 

Относно въпроса как един толкова безсилен човек може да се появи пълен с енергия може да се твърди, че законът в Света на Желанията е такъв, че както човек мисли за себе си – такъв е той – буквално и без ограничение. Ако той би мислил за себе си че е стар, повехнал и грохнал, той би оформил носителя си така и ще изглежда така пред другите, но господинът от въпроса очевидно е мислил че е възвърнал здравето и силите си и че би могъл да върши работата си отново. Съответно на това, той изглеждал в перфектно здраве когато е бил видян от автора на писмото и от човека който го е посочил. 

<h2 id="section-2">РАЗДЕЛ II: Въпроси отнасящи се до ПРЕРАЖДАНЕ</h2> 

### <h3 id="question-17">ВЪПРОС No.17: ЧЕСТОТА НА ПРЕРАЖДАНЕ</h3> 

Дали тези които умират сега ще се преродят отново преди Ерата на Водолея? Ако те имат още уроци за учене за да се приспособят към живота през тази ера, може ли да се върнат за да ги научат? 

Отговор: Зависи. Обичайното време между две раждания е хиляда години, така че да се даде възможност на хората да бъдат въплътени веднъж като мъж и веднъж като жена докато слънцето преминава през всеки знак на зодиака чрез прецесия, което отнема около 2100 години. Това е така, защото уроците през този период са толкова много и така различни, че не могат да бъдат усвоени в тяло от един и същи пол. Преживяванията са много различни от позицията на един мъж и от позицията на една жена. Но тази закономерност е като всички други всемирни закони, не е сляпа. Тя е доминирана от четири велики същности наречени Записващи Ангели и те са ангажирани с всички детайли от човешката еволюция. Те се грижат всеки да получи възможността да придобие толкова опитност колкото той или тя може да понесе. Ако е необходимо за даден човек да остане всичките хиляда години в невидимите светове, той остава. Ако не, той се връща тук по-рано. Някои хора се връщат в рамките на няколко стотин години защото те са еволюирали до нивото когато учат бързо. Хората които ‘’живеят както трябва’’, като ново-посветените, които са асимилирали своите жизнени преживявания и опитности преди да си отидат от тук и вече извършват полезна работа в невидимите светове, нямат нужда да прекарват толкова дълго време в отвъдното. Те определено са постигнали единодействие с Божиите Закони и затова на тях им са предоставени по-големи възможности за еволюция чрез служене*. 

### <h3 id="question-18">ВЪПРОС No.18: ОТГОВОРНОСТТА НА ЧОВЕК ЗА ЖИВОТНИТЕ</h3>

Когато животът на един човек е изпълнен с мъка и страдания, ние можем да си обясним това с факта, че той сега жъне каквото е посял в предишни животи, но как можем да съвместим ужасното мъчение и страданията на животните с Божията справедливост? Каква ще бъде съдбата на тези които сега се отнасят зле със животните? 

Отговор: Да се разглежда живота само от гледна точка на сегашните условия е също толкова неправилно както и да се гледа на човек без да се взима под внимание преминалото му детство. Нашият сегашен живот и много животи преди него са направили от нас това което сме сега, и от това минало до голяма степен се определя пътя по който ще следваме през бъдещи животи. В началото на проявлението Духът е бил свободен и като Отеца си, само с една разлика, а именно че не е имал самосъзнание и пътуването му през материята е било предприето за да се придобие то. За да се подпомогне този процес Духа, в хода на инволюцията, е бил кристализиран в различни тела-носители . Едно физическо тяло, едно витално тяло и едно тяло на желанията последователно са били напластявани около него за да го оградят и откъснат от другите духове. Тогава, чрез даряването на ума, Его или човека е бил окончателно оформен. Затворен зад споменатите различни була, Духът не може да контактува директно с външния свят, и обръщайки взор навътре той вижда себе си и опознава себе си като ‘’Аз’’. В същото време, обаче, той започва да чувства своето ограничение; той започва да осъзнава факта, че е отстранен и че трябва да се върне в Бащиния дом за да заеме отново мястото си като Божи Син. 

Решението да се върне при Отца си става още по-непоколебимо от факта, че болката и страданието се преживяват поради ограниченията на сегашния начин на съществуване. Условията на ограничение в тясното пространство на затвора, които Духът изпитва, го подтикват към действие. ‘’Никой не ще дойде при Отеца освен чрез мен’’, е казал Христос и наистина, докато Христос не се роди в нас ние ще скърбим и ще страдаме. Поемането по пътя на духовното извисяване, на нравствено и духовно старание, извайва на лицето черти на болка и постепенно тялото се разрушава; то става по- етерно и прави Духа по-свободен. В същата степен в която обуздаваме и смекчаваме страстите си, ние разпалваме огъня на чувства на приятелство и братство, който в бъдеще ще изпепели сгурта на плътта и ще остави духовната по-висока октава на нашата природа свободна да живее в нови небеса и на нова земя където болката, страданието и смъртта ще са победени. Това ще бъде като предвкусване на условията през Юпитеровия Период, когато ние ще съществуваме в нашите витални тела и ще сме освободени от физическото си тяло-носител със дискомфорта който ни причинява. Понастоящем мисълта на обикновения човек има малка сила или няма никаква, но тогава нашите мисли ще бъдат в състояние да даряват живот на определени намиращи се на по-ниско ниво духове и затова от най-голяма важност е ние първо да станем съвършено пречистени, преди да ни се предостави такава могъща сила. 

Пътят на еволюцията не е окръжност, а спирала. Ние сме по-добро човечество отколкото са били ангелите когато са били човеци през Лунния Период, а животните, които ще бъдат човеци през Юпитеровия Период, ще бъдат по-добро човечество отколкото сме ние. Тъй като най-ниският глобус тогава ще бъде в Етерната Област, само тяло-носител от етер ще се използва от всяко създание. През този период, по-ефирни природни сили ще бъдат на разположение за всички и човечеството на Юпитеровия Период, както и ние, ще може да си служи със светкавицата – Божествената сила. Затова трябва те да разберат посредством собствен опит естеството на болката, която може да се предизвика чрез неправилното използване на тази висша сила. За да им се даде нужното чувство на състрадание, те са създадени по определен начин, както сме и ние, способни да чувстват присъщите на физическото съществуване болка и страдание. Поради това, от сегашното зло ще произлезе добро и за човек и за звяр. 

Обаче, трябва да се вземе под внимание факта, че за човека се е натрупал товар от зло. По-нисшите царства играят ролята на стъпала за по-висшите. Ако не съществуваха минералите, животът на растенията би бил немислим защото нямаше да могат да пуснат корени и да поемат необходимата им за растеж храна. Ако нямаше растения, животните и човекът нямаше да могат да имат земни тела. Служенето, предоставено от по-нисшите на по-висшите като стъпало, може да бъде изплатено само чрез служене. По-висшите имат да изплащат на по-нисшите дълг от признателност. Христос е признавал, че без ученици не би могъл да съществува никакъв учител и като благодарност за привилегията да ги напътства и да ги въведе в прекрасния свят на християнската религия, Той е измивал краката на учениците си. В бъдеще, след еони време, по-нисшите царства сега служещи като стъпало и даващи възможност за растеж и натрупване на опитност на нас, ще се нуждаят от помощ и служене, които трябва да им бъдат дадени от нас. Така че, човешката раса, която сега малтретира животните, тогава ще трябва да се грижи за тях помагайки им да постигнат възможно най-много в училището на еволюцията от това което тогава ще се изисква. Духовете на животните, чиито тела ние сега изтезаваме и разкъсваме, тогава ще станат наши подопечни и наше задължение ще бъде, като техни наставници, да им помагаме да растат и да умножават живота, от който сега ги лишаваме. 

### <h3 id="question-19">ВЪПРОС No.19: НЕОБХОДИМОСТ ОТ ПРЕРАЖДАНЕ</h3>

За тези които се занимават със спиритуализъм и Сведенборгианизъм е лесно да приемат факта, че съществуват отвъден живот и изпитания в Чистилището през него, но за тях не е лесно да разберат защо не е възможно за един човек да придобие целия опит, който е необходим за напредъка в Духовния Свят, без връщане на физическо ниво за прераждане в ново тяло. Ако има някаква уважителна причина за периодичното завръщане в плътта, както смята Розенкройцеризмът, бихте ли я изложили накратко, но убедително? 

Отговор: Необходимостта от прераждане има два аспекта, един физически и един спиритуален. Ако минералните компоненти на нашето тяло не се втвърдяваха и ако би било възможно да ги запазваме млади и гъвкави за милиони години, нямаше да е нужно да се прераждаме, бихме могли да учим уроците на живота през вечния непрекъснат ход на времето. Но благодарение на нашето незнание и злоупотребата с това тяло, обикновено то не се запазва повече от няколко десетки години, както ес приема, а вероятно не много повече от половината от тази продължителност в средно статистическия случай. С други думи, ако ние живеем тук само един кратък живот от тридесет или четиридесет години, не бихме били в състояние да научим всички уроци които трябва да бъдат усвоени при тези условия на околна среда, и това би било загуба на енергия. Ние, като човешки същества, не бихме се стремили да усъвършенстваме образователната система и да осигуряваме всички необходими пособия за обучение, а след това учениците да завършват училище след еднодневното му посещаване, а това е напълно аналогично на космическа система която би изисквала учениците да посещават училище само един ден – живот. След като първият учебен дан е приключил, изпращаме ученика у дома да асимилира урока си и да се подготви за следващия учебен дан и така нататък за много дни и години. 

По подобен начин, Божествените Йерархии, които ръководят нашата еволюция, ни изпращат на училище на земята през всеки живот – ден и след като той приключи ни повикват в нашия небесен дом да си починем и да се подготвим за училище на следващия живот – ден. Абсолютно невъзможно би било за нашите учители да натъпчат цялата мъдрост която трябва да се научи в училище в главата на който и да е възпитаник, дори да е преждевременно развит, ако времето е ограничено да един ден. Но ако разполагат с много последователни дни, които накрая образуват години, те ще са в състояние да му предадат постепенно цялото си знание. Подобна е ситуацията и в училището на живота; космическа мъдрост и космическа любов не могат да се научат за кратко време; процесът отнема дълги периоди от време защото божествените способности не избуяват като гъби за една нощ. Те по-скоро могат да се уподобят на здрав дъб на който са му нужни векове за да се развие, но който притежава устойчивост и сила несравними с тези на една гъба. 

И още нещо, строежът на духовните светове и условията там ги правят непригодни за фазите на развитие през които човек трябва да премине на Физическия Свят. Понастоящем човечеството развива ума чрез упражняването на правилно или вярно мислене което трябва да се превърне в правилно действие и това може да стане в регион където условията са стабилни и устойчиви. Когато един изобретател си устройство или изобщо някаква идея, това устройство може да изглежда че работи безупречно в неговото въображение, но колелцата които се въртят така хубаво в умствения свят, където взаимопроникването е закономерност, често се случва да се търкат и да си пречат едно на друго след като модела се построи от физическа материя. Това показва, че мислите му са били погрешни и това го принуждава да продължи работата си и да поправи грешката или да изостави този проект. По този начин физическите условия действат като коректив и демонстрирайки грешките му, и му дават възможност постепенно да се научи да развива правилно мислене и да го въплъти в машина която ще работи. По подобен начин, един човек който се занимава с бизнес-проект, го обмисля в детайли как ще действа, но съответно на предишния пример, реализирането на бизнес-проекта често се случва да го учи, че е допуснал грешки в изчисленията. Така, на него също чрез грешките му се показва къде мислите му са били неправилни и му се дава възможност да ги поправи. 

Тези неща не могат да се научат в Духовния Свят, където може да се премине през прозореца или през комина също така лесно както и през вратата, защото там всичко е в състояние на флуид и е подвижно. Бидейки с божествена искра, ние притежаваме неограничени възможности латентни в нас, ние сме богове в процес на ставане. Мисълта е творческа сила и ако не се научим как да я прилагаме правилно тя ще се окаже проклятие а не благословия и за нас и за създанията на които трябва да помагаме през бъдещи епохи. В този случай няма да можем да им помагаме при създаването на каквито трябва годни тела- носители, както на нас са ни помагали по-високо стоящите от нас в скалата на еволюцията, и ще се окаже че ние ще създаваме чудовища. Затова училището на земята е абсолютно задължително за да ни научи да мислим правилно и посредством това да създаваме правилно и в плътна космическа субстанция и във фина космическа субстанция, с която ще трябва да работим. 

### <h3 id="question-20">ВЪПРОС No.20: ПРЕРАЖДАНЕ НА ДЕЦА</h3>

В Учението на Розенкройцерите се твърди, че хора които умират в детска възраст се довеждат до прераждане след период от една до двадесет години.Дали те се връщат при същите условия на живот или понякога се връщат в различни условия на околната среда, повече или по-малко наложителни, от богатство към бедност или обратното? 

Отговор: Този въпрос беше зададен преди години, когато авторът беше все още начинаещ в проучванията на Духовния Свят и му беше даден верен отговор за онова време. Но по-късни проучвания правят възможно предоставянето на повече детайли базирайки се на това, какво всъщност се случва в значителен брой от случаите. Бяха направени описания на резултатите по време на проучванията, но тези бележки не бяха запазени. Както и да е, съобразно това което си спомняме беше установено, че от двадесет деца които наблюдавахме и които дойдоха до прераждане в рамките на пет години след смъртта, петнадесет или шестнадесет се върнаха в същото семейство. По времето когато едно дете умира, може да се разбере дали то ще бъде за дълго или за кратко време в невидимите светове. Затова ние подбрахме друга група от двадесет деца които все още са в невидимия свят и не се очаква да се преродят докато не са минали десет или повече години. Но тенденциите вече са достатъчно ясно изявени, защото когато един Дух желае и се стреми към прераждане, той е привлечен към бъдещата майка години преди да влезе в утробата и често се случва още неомъжени жени да са обкръжени от техните бъдещи деца дори преди да имат партньор. Обсъждайки и правейки заключения базирани на този факт ние откриваме, че от групата на двадесетте деца само три стоят да своята бивша майка; другите седемнадесет са се разпръснали около други семейства, а две от тях придружават малки момичета показвайки по този начин, че чакат те да пораснат и да станат техните майки. 

Тази тенденция, Духовете които се стремят към прераждане да следват своите бъдещи майки в продължение на години, понякога дава повод за комични и смущаващи ситуации когато медиуми са замесени и не разбират какво се случва. Спомням си случая с една млада дама която присъствала на сеанс и й било казано, че има дете в духовния свят което стои до нея и й вика мамо. Естествено, тя отхвърлила възмутено твърдението, станала и напуснала сбирката. Това е случай когато и двете страни са били прави, въпреки че са били на диаметрално противоположни позиции. И двете страни са мислели че другата греши защото и на двете им е липсвало познанието за да обединят две становища привидно изглеждащи напълно различни. 

### <h3 id="question-21">ВЪПРОС No.21: ДАЛИ ОТ ДВЕ ЗЛИНИ ПРОИЗЛИЗА ЕДНО ДОБРО</h3>

Вие твърдите, че от спиритуална гледна точка всичко е добро или нещо подобно. Но вземете например ужасните престъпления които се извършват спрямо беззащитното цивилно население на някои от страните в зоната на войната.Теорията за прераждането може да възрази твърдейки, че тези така страдащи хора може би са извършили подобни зверства в предишни съществувания, но дори да е така, две неправилни злини правят ли едно добро? Наблюдавайки такива събития човек може да се почувства понякога почти подтикнат да се защити приемайки такава философска доктрина, която учи, че това което сетивата възприемат е илюзия, нещо като теория за лошия сън като обяснение за злото на света; или приемайки тривиалния материализъм, който разбира се, поради естеството си не е нужно да дава каквото и да било обяснение, което се очаква от едно духовно учение. Има ли друго решение на проблема? (Първа Световна война) 

Отговор: Да, наистина, има въпреки че ние с нашия ограничен ум не сме в състояние да схванем сложните детайли на заплетените пътища на съдбата, все пак разбираме само в общи линии закона за любовта който работи за добро, докато това което изглежда зло може лесно да бъде възприето от всеки. Но преди да започнем същинското обсъждане на този проблем, позволете ни да коригираме задаващия въпроса. Ние не твърдим, че всичко е добро защото ако това беше истина, щеше да бъде добре да продължават тези зверства за които пише задаващият въпроса. Вместо това ние винаги сме поддържали и все още държим на това, че всяко зло е в действителност добро в процес на ставане – с други думи, като резултат от това ще произлезе нещо добро. Ние не се колебаем да назовем един облак облак, но ние също така подчертаваме златното правило, че отвъд и зад облака слънцето пак свети така прекрасно както винаги е светило. И ако мъката и скръбта причинени от тази война ще са средството с помощта на което всички войни да бъдат заличени от лицето на земята, със сигурност цената няма да е прекалено висока. 

От вашата забележка, че теорията за прераждането възразява твърдейки че нещастните хора, за които става въпрос, може би са извършили подобни зверства през предишни съществувания, очевидно е че сте под влиянието на обикновено срещащото се неправилно схващане, че всички настоящи обстоятелства трябва да имат отправна точка в предишни животи и или не сте наясно с факта или сте пропуснали да го вземете под внимание, че във всеки момент от нашия живот ние създаваме нова съдба едновременно с ликвидирането на нашите стар сметки. Тази значим факт фигурира в древно-гръцката митология, където съдбата е представена с три съставни части – минало, настояще и бъдеще; също така и в норвежката митология, където трите Norns - Urda, Skult и Verdande, усукват нишката на съдбата изплитат я и след това я разнищват. Нито пък съдбата е проста величина която може да бъде изравнена. Ако през един живот А открадне от Б и го разори не трябва да се предполага, че през следващия живот Б ще стане престъпник и ще краде от А. Това наистина ще бъде лошо разрешение на проблема, защото със сигурност е по-добре за един човек да изгуби всичките си пари, отколкото да си ги набави обратно за сметка на почтеността си. 

По подобен начин, ако предположим че в предишно съществуване сегашните жертви на ужасите на войната са виновни за зверства извършени спрямо тези които сега ги карат да страдат, би било много по-добре за растежа на душите им ако не отмъщават, вместо през настоящия живот да бъдат същите зверове. Ако законът действаше по този начин, жестокостите и зверствата биха се умножавали и човек го побиват тръпки като си помисли какво съдбата е отредила за следващия живот на човечеството когато сега пострадалите цивилни граждани, отмъщавайки си стоварят яростта си върху главите на сегашните военни агресори. 

Но, да благодарим на Бога, това не е вярно. Изучаване на Паметта на Природата убедително демонстрира верността на духовното учение, че омраза не се ликвидира чрез омраза, а чрез любов и служене. Във всички случаи, разглеждани от автора, той е открил – а тези случаи са стотици – че когато и да е, през един човешки живот, ако един човек е причинил болка на друг, страданието което си е предизвикал чрез този акт по време на изчистването на греховете в чистилището след смъртта, е предизвикало принудително осъзнаване на стореното зло и разкаяние. След това той се поставя в положение да може да служи по някакъв начин на този когото е наранил, когато двамата се върнат към физически живот. Ако той приеме тази възможност, всичко е наред; тогава дългът и двете страни е изплатен и двете страни са удовлетворени; мирът на земята и доброто са подкрепени. Ако откаже, той се поставя в недобро положение и след това през третия живот той, може би, ще бъде наказан да плати дълга за отказа от служене. Той, може би, ще стане жертва на злодеяние извършено от някой друг и по този начин ще се научи на съпричастност и алтруизъм (любов) , което ще го подбуди и тласне към отдаване на помощ чрез служене, което се изисква. Но какъвто и да е начина, а възможните методи са много, по един или друг начин, дългът от омраза в бъдеще ще бъде изплатен чрез любов защото това е единственият начин човечеството да израства и да става по-добро. 

Прилагайки тези идеи към настоящия въпрос за страданията на цивилното население в зоната на войната и приемайки, че миналото има някакво влияние в някои случаи, факт е без съмнение, че огромно количество нова съдба се създава сега, и от двете страни и от агресора и от жертвите. Освен това, не бива да се забравя, че агресорите от своя страна също са подложени на голямо изпитание и страдат както и техните жертви страдат. Време на страдания е навсякъде и изживяванията в чистилището на тези които сега позволяват на низката си природа да се вихри, ще бъдат изключително мъчителни. След това, когато започне нов живот и те се озоват в ситуация когато ще срещнат своите жертви, подсъзнателната памет от мъките в чистилището ще породи в голямото мнозинство от тях желанието да поправят стореното като компенсация, така че от огнения ад на настоящето бедствие ще се роди царство на мир на земята и добруване за хората. 

() - (от мен: след около 1000 години) 

### <h3 id="question-22">ВЪПРОС No.22: ПРЕРАЖДАНЕ И ПОЛ</h3>

Защо теософията, представляваща мъдростта на Изтока, и Философията на Розенкройцерите, мъдростта на Запада, си съответстват в много аспекти, но има отделни становища по които съществуват различия между ученията на тези две окултни школи.Теософията учи, че интервалът между земните животи на един средностатистически Его е около пет хиляди години, докато Розенкройцерите поддържат мнението, че той е около хиляда години. Относно пола на Его,Розенкройцерите учат, че се редуват мъжки и женски въплътявания докато Теософията поддържа мнението, че промяната на пола не става през всеки следващ живот а на серии, а именно една серия от седем мъжки въплътявания бива последвана от серия със същия брой женски въплътявания. Бихте ли били така любезни да обясните това несъответствие? 

Отговор: Ние имаме неизменно правило никога да не критикуваме или да омаловажаваме ученията ха всички други духовни движения. Затова само можем да кажем, че сте прави относно учението на Розенкройцерите, че Его обикновено се преражда два пъти за времето през което слънцето чрез прецесия преминава през един знак на зодиака, а именно 2 100 години. Учението, също така твърди, че тези въплътявания са редуващи се последователно мъжки и женски, защото условията на земята не се променят забележимо за 2 000 години, а целта е Его да получи всички уроци които могат да се извлекат от преживяванията на земята под всеки знак, и те са различни за мъжа и за жената.Така, ако Его е роден един път като мъж и следващия път като жена под един и същи знак, той практически ще учи всички уроци които произтичат от съществуващите условия на земята под влиянието на тези планетарни вибрации. 

Н а всеки ново посветен се дава доказателството за това скоро след посвещаването: казва му се първо да наблюдава даден Его който напуска тялото. След това той продължава да наблюдава неговия живот в невидимия свят в продължение на година или две и когато се намери въплътяване за него, той се уверява в абсолютната истина на доктрината за прераждането. Винаги му се предлага, за тази демонстрация, един Его който умира като дете и поради това се стреми към бързо превъплътяване. 

След като този урок е усвоен и той знае от първа ръка, че прераждането е факт в природата (всемира), той бива обучаван да наблюдава живота на определени хора в Паметта на Природата, така че да може да придобие знания за различни подробности и детайли свързани с този въпрос. Това, обаче, не може да се осъществи докато Посветеният не се е научил да функционира в Областта на Конкретната Мисъл, защото етерният запис на Паметта на Природата не достига достатъчна назад в миналото за да даде детайлна информация.Всеки Посветен, който е напреднал достатъчно, познава тази материя така добре както знае името си. 

Законът за Прераждането не сляп закон. Той се ръководи от четири велики същности притежаващи могъщи знания и сила. Наричат се Записващи Ангели в християнската терминология. Ако е необходимо, интервалът между смъртта и прераждането да варила за даден Его, правят се необходимите промени за да бъде времето преди той да се прероди много по-дълго или много по-кратко. 

В пресата има публикувани лекции на г-жа Безант, а също така, твърди се от нейните последователи и тя настоява, че е била Hypatia в древна Александрия, като жена. Казва се също така, че по-късно тя е била родена като Джордано Бруно в Рим и сега тя е отново в женско въплътяване. Това, ако е вярно, би било подкрепило по-скоро учението на Розенкройцерите отколкото учението на школата която, както вие казвате, твърди че има серия от седем мъжки въплътявания последвани от серия от седем от другия пол. 

### <h3 id="question-23">ВЪПРОС No.23: НАШИЯТ ДЪЛГ ОТ СЪДБА</h3>

Ако в настоящето един човек има живот наситен с трудности и той се бори с всички сили да изпълни всичките си задължения, дали следващият живот ще се изживее при по-леки и по-поносими условия; или ако той е напреднала душа трябва ли да изживява трудности и изпитания за да се научи да помага на хората и да ги лекува? 

Отговор: През по-ранната част на своята еволюция човечеството е извършвало ужасяващи престъпления защото подбудите за тях са били изцяло породени от егоизъм и незачитане чувствата на другите. През тези отдавнашни животи ние сме били хитри, подли, жестоки и много рядко сме вършели добро. В действителност, записано е че по онова време човек е прекарвал целия период между земните животи в регионите на чистилището заличавайки престъпленията които е бил извършил през физическия живот и даже не се споменава за живот в рая. Това са били времената за които в Библията се казва ‘’изгубени в нарушения и грях’’, което е породило необходимостта Христос да дойде на земята и да се опита да ускори вибрациите, така че алтруизмът да може постепенно да победи егоизма и да ни даде небесен живот на базата на който да се постигне развитие и напредък в нашата еволюция. 

Очевидно е, че през този период на падение и грях ние сме натрупали огромно количество задължения един спрямо друг, които трябва сега да ликвидираме чрез любов, доброта и отдаване на помощ чрез служене. Всеки от нас носи това бреме от миналото и то е което образува феномена наречен Обитател на Граничната зона. 

Казано е и е истина, че въпреки че ‘’Божията мелница мели бавно, тя стрива изключително фино’’, и всяко прегрешение пред закона трябва да бъде компенсирано и изкупено. Затова дългът от миналото трябва да бъде изплатен и в интервала между всеки два земни живота ни се показва тази част от него, която трябва да се плати чрез нормалния процес на еволюцията. Тогава на нас ни се разрешава да изберем бъдещето си, както желаем, измежду възможностите които ни се предоставят. Затова ако Его е, както вие казвате напреднал, той ще избере възможно най-трудния живот, така че да може бързо да се отърве от бремето на дълга който е натрупал в миналото; защото колкото по-бързо се ликвидира, толкова по-скоро Духът ще може да продължи към висшата си мисия. От друга страна, на по-слабите души които не могат да понесат трудностите, им се дава по- лек живот през който да могат да изплащат дълга си на по-малки части, но съответно ще мине повече време докато те най-накрая ще се освободят. Затова, това е причината Job да се нарича приятел и любимец на Бога и това е причината да се казва: ‘’когото Бог обича, него наказва’’. Давайки ни всичко което можем да понесем съответно на това което сме поискали и с наше съгласие, Великите Йерархии които са отговорни за еволюцията, наистина ни помагат. Затова Христос е казвал, че са благословени тези които са преследвани заради Него. 

Изясняването на въпроса за страданието, което ни дава окултизмът, е един от най- ярките лъчи на надежда за този който е благословен с това познание. То дава на сърцето ни сила да издържи страданията. Каквото и да ни сполети, ние сме спечелили. И ако само сме достатъчно внимателни за да научим урока и да дадем помощта и служенето които се изискват от нас във всеки конкретен случай, тогава можем да бъдем сигурни че не само ще ликвидираме дълговете от миналото, но също така ще си натрупваме ценности на небесата, които ще се върнат с нас като полезна душевна сила за да ни държи в правия път през бъдещи животи. 

### <h3 id="question-24">ВЪПРОС No.24: ОПРЕДЕЛЯНЕ НА ПОЛА</h3>

В Космогонията на Розенкройцерите се твърди,че в утробата на майката се поставя една матрица направена от етер когато един Его трябва да се роди и че семенният атом на плътното тяло идва от сперматозоид получен от бащата. Ако това винаги е така, този начин не би ли произвел винаги деца от един и същи пол с отрицателно или положително витално тяло от майката и положително или отрицателно плътно тяло от бащата? Ако това не е така, как обяснявате различния пол при раждане? 

Отговор: В Космогонията на Розенкройцерите също така се твърди, че виталното тяло на жената е положително (активно), а виталното тяло на мъжа е отрицателно (пасивно). Когато действащите сили на Записващите Ангели помагат на един Его да се роди, пола вече е бил определен или от закона за редуване или от евентуалната отмяна на този закон от дадени обстоятелства в индивидуалния живот на Духа и тогава на Его се помага да привлече към себе си достатъчно количество от различните видове етер според специфичните изисквания. Тези материали всичките са от една и съща полярност, или положителна или отрицателна. Когато една матрица съставена единствено от положителни етерни частици е поставена в утробата на бъдещата мaйка, тези частици безпогрешно ще привлекат към себе си отрицателни физически частици и като резултат, тялото на детето ще бъде от женски пол. Ако. От друга страна, матрицата която се поставя в майчината утроба е съставена от отрицателни етерни частици, тя ще привлече положителни частици плътна материя и като резултат ще се образува мъжки полов орган и следователно полът ще бъде мъжки. Животът, както електричеството, изисква положителен и отрицателен компонент, в противен случай не може да се прояви. 

### <h3 id="question-25">ВЪПРОС No.25: ПАМЕТ ЗА МИНАЛИ ЖИВОТИ</h3>

Ако един човек е постигнал висока степен на духовно зрение през този живот и след това умре за да се прероди през по-късен период, дали той ще помни кой е бил и дали ще притежава духовна сила както в предишния живот или ще трябва да развие тази способност отново? 

Отговор: Когато духовното зрение е било култивирано да функционира когато човек е в пълно съзнание, то се запазва, доколкото ни е известно, остава като способност на Духа през всички бъдещи животи усъвършенствайки остротата и силата си с всяко следващо съществуване при обичайни условия. Но съществува един случай, известен на автора, където един човек е притежавал духовно зрение заедно със способността да се напуска тялото и да се запомня какво се е случило по време на летенето на душата извън тялото през даден живот, но през следващия той е направил невъзможно използването на тези способности чрез алкохол, наркотици и никотин, което така размътило мозъка му, че е станало невъзможно за този Дух да отпечатва спомени за случвалото се когато е бил свободен от тялото. 

Извън тялото той все още може да пътешества по света където си избере и да заема мястото си в Ордена сред другите Посветени, но в тялото е възпрепятстван от своя нещастен, болен, увреден мозък. Това не бива да изглежда странно, защото се подчинява на същия принцип според който човек може да се радва на духовно зрение въпреки факта, че е сляп. Отделно от загубата и липсата които този човек чувства, съществува, разбира се, и морален аспект и авторът се съмнява че следващото тяло на този човек ще има мозък способен да пренася спомени от невидимия във видимия свят. Ние предполагаме, че ще минат може би няколко праведни животи преди той да бъде в състояние да изгради чувствителен мозък който да има способността за спиритуалистична трансмисия. 

Колкото до спомените от предишни животи, не е нужно да се чака бъдещо съществуване за да се развие тази способност, когато духовно зрение е било култивирано с помощта на подходящ учител, като Старшите Братя на Ордена на Розенкройцерите. Защото ново-посветените се обучават от самото начало да разчитат Паметта на Природата за да знаят как да могат да правят разлика между истина и илюзорна заблуда, първо в записите които се съхраняват в четвъртия или отразяващия етер, което изисква съвсем слабо разширяване на физическото зрение. След това в същата степен в която водят необходимия начин на живот и съобразно положените усилия, разширяването на зрението се разпростира до записите в региона на архетипите. Те стават открити за тях обикновено в рамките на няколко години и там те могат лесно да проучат своето собствено минало. Обаче, не вярваме че това в действителност се прави, защото всеки който е потопен дълбоко в духовната работа става толкова силно обвързан в процеса на служене на другите хора, че няма време да се отдава на своите себични желания. 

### <h3 id="question-26">ВЪПРОС No.26: ЗРЯЛА СЪДБА</h3>

Философията учи, че всяко злодеяние през живота се заличава в чистилището след смъртта. Също така се твърди, че смъртта не ликвидира една вреда както преместването в друг град не ликвидира натрупан дълг, че зрялата съдба има своите корени в предишен живот и че не можем да избягаме от това задължение от миналото. Как могат да се съгласуват тези две твърдения? Сигурно не трябва да страдаме два пъти за едно и също нещо? 

Отговор: Вие сте прави. Бог не иска дори да си плащаме веднъж, ако чрез пълно разкаяние и промяна, страданието е станало излишно. Но проблемът за ликвидирането на верига от причини в рамките на един живот, е много по-сложен отколкото е плащането на сметката в магазина. Нека да разгледаме като пример случая на един алкохолик който се е превърнал в звяр за своите деца които малтретира лишавайки ги от жизнено необходимите неща и от образованието което би трябвало да получат, който бие жена си давайки на децата пример който те могат да последват принизявайки техния възглед за морал. 

След смъртта, този човек на първо място ще изпитва мъчението на жаждата за питие, която той няма да може да задоволи, а на второ място той ще чувства цялото страдание което е причинил на своите близки. Тогава той е изплатил за лошите си деяния и е истина, че той се връща към прераждане в напълно изчистено състояние що се отнася до самото страдание което той им е причинил. Но той е дал клетва да обича и да се грижи за жената която е станала негова съпруга и чрез извършване на творческия акт и доставяйки атом за тялото той е поел отговорността на бащинството към децата които са дошли при него за подкрепа и за благоприятна жизнена среда. Тези родителски отговорности той също така не се постарал да изпълни и в следствие на това е възникнала обвързаност между него и членовете на семейството му. Той все още им дължи любов и служене, което трябва са се осъществи през някое време в бъдещето и затова в по-късен живот тези души ще бъдат свързани, така че той да има възможност да им стори добро. Ако тогава той не се възползва от тази възможност, може през още по-следващ живот той да предостави подходяща помощ чрез служене другиму. От полза за него е това служене да се даде, така че способността за отдаване на любов в неговия характер да еволюира и да се разшири за да стане универсална и всеобхватна. 

Същото правило важи за всички останали случаи и тъй като екстремалните условия служат най-добре за пример, може да разгледаме отношенията между убиеца и жертвата му. След смъртта той страда в чистилището и съществуващия дълг там се заличава. Но една обвързаност се е създала между тези два Его и през един бъдещ живот те отново ще се срещнат, така че убиецът да има възможност да служи чрез отдаване на помощ на жертвата си, така че те да могат да се помирят и да станат приятели. Състраданието и милостта трябва да станат универсални, след като това е основен принцип в Божието Царство. 

За да обобщим, бихме могли да кажем, че всичките ни дългове са платени в чистилището що се касае до извършените грешки; нашите дългове откъм любов, приятелство и служене остават за ликвидиране през следващи животи. 

### <h3 id="question-27">ВЪПРОС No.27: СЛЕДСМЪРТНАТА СЪДБА НА ХОРА ИЗВЪРШВАЛИ ВИВИСЕКЦИИ</h3>

Дали един хирург усеща в Чистилището цялата болка която неговите пациенти са изпитали по време на операциите които е извършил? Това изглежда несправедливо в случаите на полезните операции. 

Отговор: Определено не. Страданията в Чистилището са резултат от морална(нравствена) вина и от раздразнението, яростта и негодуванието на тези които са били причинени. Един хирург, който извършва належаща операция извършва служене което заслужава благодарността и признателността на оперирания човек и картината на една такава операция в панорамата на живота ще му подейства в Първото Небе чрез признателността на човека на който е помогнал. Това ще му даде повече стремеж да помага чрез служене на ближния си. 

От друга страна, тези безскрупулни лекари които хората да се подлагат на операции извършени само от любов към експеримента или тези които използват хората от благотворителните институции за същата цел, със сигурност ще бъдат третирани така строго както заслужават. Колкото до чистилището на тези които правят вивисекции, виждали сме случаи в сравнение с които ортодоксалният ад с неговите дяволи с вили изглежда като място за развлечения. Все пак, не съществуват външни причини от насилствено естество които да наказват такъв човек – само агонията на измъчваното животно в неговата панорама въздействаща му с три пъти по-голяма интензивност (защото пребиваването в чистилището е само една трета от продължителността на физическия живот). Тези хора не разбират и в най-малка степен какво си подготвят, ако разбираха, камерите за мъчения скоро биха се изпразнили и би имало един ужас по-малко на света. 

### <h3 id="question-28">ВЪПРОС No.28: ДЕТСКА СМЪРТНОСТ</h3>

Според една статия в издадено наскоро медицинско списание, бебетата момиченца имат по-голяма съпротивителна сила срещу вредните въздействия които са смъртоносни за децата в първите години от живота. Твърди се: ‘’Общо взето, би могло да се каже, че момчето се поддава повече на болестта отколкото момичето, по-лесно бива повалено, не се възстановява толкова бързо когато процесът на боледуване започва да се развива благоприятно и не оказва толкова силно съпротивление когато страда от хронично заболяване’’. Можете ли да обясните това? 

Отговор: За напредналия в Учението на Розенкройцерите окултист, имайки пред вид полярността на виталното тяло, така изглеждащата аномалия е лесно обяснима, както и много други известни на медицината факти, но необяснени от нея. 

Мъжът има положително (активно) физическо тяло, но виталното му тяло е отрицателно (пасивно). Затова той не е в състояние да се противопоставя на болестта така както жената, която има отрицателно физическо тяло, но положителен витален носител. Поради тази причина, една жена може да издържи на въздействието на болест, която би убила мъж с двойно по-голямо тегло и изглеждащ два пъти по-жизнен от нея. Нея я боли два пъти по-силно отколкото мъжа, но издържа болката с по-голяма твърдост. Когато състоянието започне да се подобрява и постепенно започва оздравяването, нейното положително поляризирано витално тяло изглежда като че ли всмуква с милион уста слънчевата енергия. То се издува и започва веднага да излъчва потоци от материя които са характерни за добро здраве и резултат на това физическото тяло се възстановява бързо. 

От друга страна, когато един мъж е повален от болест и се появи тенденция към оздравяване, неговото отрицателно поляризирано витално тяло е като гъба-сюнгер. То ще абсорбира цялата слънчева енергия която може да поеме, но силата и активността които се наблюдават във виталното тяло на жената липсват. Поради това той остава дълго време в сянката на смъртта и ако е по-лесно да се предаде отколкото да победи, той по-често умира. 

Има и друга причина за по-високата смъртност сред бебетата от мъжки пол. Изучаващите Философията на Розенкройцерите са запознати със закона управляващ детската смъртност, а именно, че когато Его който преминава в отвъдното по време на смъртта бива много силно смущаван от вайканията и истеричното оплакване от близките му или от силните емоции и стреса при смърт вследствие на катастрофа, война или други подобни обстоятелства, той не може да концентрира вниманието си върху панорамата на живота която тогава преминава като преглед, много подобно на филм върху екран. 

Тази панорама трябва да се гравира (отпечата, copy) в тялото на желанията за да формира базата на усещанията за болка и радост в Чистилището и на Първо Небе, болката да бъде трансформирана в съвест и да предпазва Его през бъдещи животи от извършването на старите грешки. Радостта и удоволствието почувствани благодарение на добрите дела през живота създават добродетели които да подбуждат Его към добрини в следващи животи. Когато на Его сериозно са му попречили при съсредоточаването му върху панорамата на живота, отпечатъкът не оказва влияние върху усещанията така добре както би трябвало и поради това този жизнен опит би бил загубен, ако висшите Сили не се намесваха и не го оставяха да умре през ранното детство при следващото му прераждане. По-висшите тела-носители не се раждат едновременно с физическото тяло. Плодовете на миналия живот тогава се влагат в тях след смъртта през детството и само след няколко години Его се стреми към ново въплътяване и живее нормално определеното му време на земята. 

Попадайки в тази категория, един огромен брой от деца са предопределени да умрат през ранното си детство защото войни и бдения при покойника с оплакване са лишили милиони Его от спокойствие когато е настъпила смъртта. Настоящата война (1916) ще добави нови милиони. Така че, детската смъртност ще продължи да наскърбява сърцата ни докато не усвоим научното познание за смъртта и докато не се научим как да помагаме на отиващия си Его по същия начин, по който сме научили как да се грижим за идващото бебе. Ние, с нашия ограничен ум, вече сме се научили как да използваме линиите на най-малкото съпротивление за да постигаме целта си. Изучавали сме теорията за запазване на енергията и трябва да сме сигурни, че великите Божествени Йерархии които са отговорни за еволюцията, използват подобни методи с огромна ефективност. Следователно, след като бебетата трябва да умрат поради по-горе изложените причини, какво по-естествено от това да се оставят, толкова колкото са определените, да приемат мъжко тяло с отрицателно витално тяло-носител което по-лесно ще бъде победено от суровите физически условия и ще умре? 

Не трябва да се отрича, обаче, че много смъртни случаи през ранното детство стават поради липса на разбиране на комплексното устройство на човешкото същество което включва висшите тела-носители, а не само това което се вижда и обикновено се смята че представлява целия организъм. Въпреки че виталното тяло на едно кърмаче е все още сравнително неорганизирано когато детето се ражда, етерът който трябва да се използва за изграждането му е вътре в аурата, готов да бъде асимилиран и ако някой в неговото обкръжение се случи да бъде с отслабен организъм или анемичен, един несъзнателен вампир, той или тя извлича от неасимилираното запазено количество етер на кърмачето много по- лесно отколкото от един възрастен чието витално тяло е напълно изградено. Естествено, човекът със слаб организъм ще извлече много по-лесно етер който е поляризиран отрицателно, както в тялото на момченце, погледнато също така и от тази позиция би трябвало да се заключи, че ще има по-голяма смъртност сред бебетата от мъжки пол, включвайки многото случаи които не са поради по-горе изложения закон за детската смъртност. 

Ако това беше известно и ако бихме вярвали че е истина, една голяма стъпка напред би си направила за спасението на малки деца, защото ще се взимат предпазни мерки. На първо място, кърмачетата трябва да спят в свое креватче отдалечено от майката, така че тя да може да го достига, тогава нейната аура не се смесва с аурата на детето. Майка с отслабен организъм не би трябвало да кърми своето дете (ада си набавя по възможност прясно мляко от здрави добре хранени крави, а още по-добре от кози, защото прясното мляко е презаредено с етера на животното и има витална енергия която не се отчита при обикновен анализ на химическите съставни части). И накрая, но не на последно място, масаж на далака и стимулиране на splanchnic нервите, извършен внимателно, ще добави етерен двойник към този орган и ще подпомогне неговата функция за усвояване на слънчевата енергия от която жизнените процеси се нуждаят така както белите дробове от въздух. 

### <h3 id="question-29">ВЪПРОС No.29: БЕЗСМЪРТИЕТО НА ДУШАТА</h3> 

Обикновено се смята, че всяка индивидуална душа е имала начало, но въпреки това така е направена, че е вечна. Тази идея беше оспорена от един човек който вярва, че смъртта прекратява всичко и аз бих искал да намеря някакви аргументи или пасажи от Библията за да мога да го убедя, че не е прав. Бихте ли ми помогнали? 

Отговор: Макар че има много начини с които е възможно да се демонстрира, че със смъртта всичко не свършва, ние се боим, че никакви аргументи колкото и много да са те, няма да убедят някой който не иска да бъде убеден. Вие навярно си спомняте притчата която Христос разказва за богатия човек и Лазар който бил умрял и когато богатият пожелал да се направи възможно Лазар да се върне от мъртвите за да могат братята му да си вземат поука, Христос казал: ‘’Ако те не искат да вярват на Мойсей и на пророците, те няма да повярват и че някой се е върнал от мъртвите’’. Това е същността на нещата. Чували сме така наречените учени да казват, че нищо не може да ги убеди че съществува живот след смъртта, дори и да видят привидение със собствените си очи, защото бидейки убедени чрез смисъл и логика в своето собствено мнение, че няма призраци, ще решат, че самите те страдат от халюцинации, ако наистина се срещнат с призрак. 

Също така, не е възможно да ви предложим достоверни доказателства от Библията. Думата ‘’безсмъртен’’ не може да се открие в Стария Завет. Там е написано ‘’Смъртният ще умре’’, а дълъг живот се обещава като награда за послушание и покорство. Нито пък тази дума може да бъде открита в четирите Евангелия, но в посланията на Павел тя се появява шест пъти. В един пасаж той казва за Христос, че той е проповядвал за безсмъртие. В друг той ни казва, че ‘’тази смъртност трябва да се облече в безсмъртие’’. В трети пасаж той изяснява, че безсмъртието се дава на тези които го желаят. А четвърто място той пише за нашето състояние ‘’Когато тази смърт ще се облече в безсмъртие’’. На пето място той заявява твърдо, че ‘’Бог само притежава безсмъртие’’, и шестият пасаж е поклонение пред Цар Вечност (King Eternal) безсмъртен и невидим. Така че Библията по никакъв начин не проповядва, че душата е безсмъртна, а напротив, подчертава че ‘’This mortality must put on immortality‘’, ‘’душата която върши грях трябва да умре’’. 

Ако вечното съществуване беше вътрешно присъщо на душата, това би било едно невъзможно състояние. Също така не можем да докажем безсмъртието чрез Библията използвайки следните пасажи: Йоан 3:16: ‘’Защото Бог толкоз обикна света, че отдаде Своя Единороден Син, та всякой който вярва в Него да не погине, а да има живот вечен (everlasting)‘’. Ако разчитаме на тази дума (everlasting) за да докажем, че душата няма свършек, че притежава безкраен живот, трябва също така да приемем пасажите в които се твърди, че душите са обречени на вечни мъки както твърдят някои ортодоксални секти. Но всъщност, тези пасажи не доказват че съществува живот в безкрайно блаженство или мъчение. Ако направим справка в гръцкия речник на Liddel and Scott за тази дума ще установим, че преведената дума като вечен (everlasting) в Библията, е гръцката дума ‘’aionian’‘, която означава ‘’за малко’’, ‘’един век’’, ‘’малко време’’, ‘’времето на един живот’’. Лесно ще разберем, че що се отнася до Onesimus на когото Павел е писал до Philemon, ‘’for perhaps he therefore departed for a season that thou shouldst receive him forever‘’. Тази дума завинаги (forever) би могло само да означава няколко години от живота на Onesimus на земята, а не безкрайна продължителност. 

Тогава, какво е решението? Безсмъртието дали е само една измислица, една фикция на фантазията без възможност да бъде доказана? В никакъв случай, но трябва да се направи отчетлива разлика между душа и Дух. Тези две думи много често се използват като синоними, а те не са. В Библията се среща староеврейската дума Ruach и гръцката дума Pneuma, двете означават Дух, докато староеврейската дума Neshammah и гръцката Psuke означават душа. Като допълнение към тях имаме староеврейската дума Nephesh, която означава дихание, а е била преведена живот на някои места и душа на други, както е било удобно на преводачите на Библията. И това е което създава объркване. Например, в Битие се казва, че Йехова направил човека от пръст и вдъхнал в ноздрите му дихание (nephesh) и човекът станал дишащо създание (nephesh chayim), а не жива душа. 

Относно смъртта, в Еклезиаст 3: 19-20, също и на други места, се казва, че няма разлика между човек и животно: ‘’както умира единият, така умира и другия, защото те всички имат едно дихание’’, (Nephesh, отново). По този начин става ясно, че човек не притежава превъзходство над звяра и всички те отиват на едно и също място. Но е направено много рязко разграничение между Дух и тяло, защото се казва, че ‘’когато сребърната нишка се отвърже, тогава тялото ще се върне във земята от където е било взето, а Духът при Бог който го е дал’’. Думата смърт никъде не е обвързана с Духа, и доктрината за безсмъртието на Духа е изложена определено поне на едно място в Библията: Матей 11:14, където Христос казва за Йоан Кръстител: ‘’Той е Илия’’. Духът който е одушевявал тялото на Илия се е преродил като Йоан Кръстител. И затова трябва да е надживял смъртта на тялото и да има способността за непрекъснатост на живота. 

За по-задълбочено и по-детайлно изучаване на тази материя трябва да се обърнем към окултното учение. От Космогонията на Розенкройцерите научаваме, че Девствените Духове изпратени навън в пустошта на земята като ЛЪЧИ НА Светлина От Божествения Пламък, който е нашия Отец в небесния свят, първо са били подложени на процес на еволюция в материята, всеки лъч се е изкристализирал в тройно тяло. След това е бил даден Ума и той е станал опорна точка на процеса на обръщане на инволюцията в еволюция, а епигенезисът, божествената творческа способност присъща на вътре живеещия (вътре обитаващия) Дух е лостът, посредством който тройното тяло се одухотворява (превръща се) в тройна душа и се амалгамира с тройния Дух; така с душата, която е екстракта от жизнения опит, Духът се подхранва и развива от незнание до пълно и безгранично знание, от безсилие до всемогъщество и така, най-накрая става като своя Отец в небесата. 

За нас, с нашите сегашни ограничени способности, не е възможно дори да придобием някаква бегла представа за обхвата на тази задача, но можем да разберем, че ни предстои дълъг, дълъг път до всезнание и всесилие, така че това ще изисква много животи. Затова ние посещаваме училището на живота, както децата посещават нашите училища тук. И както има нощи на почивка между дневните училищни занимания за децата, така има и нощи на смърт между нашите дни в Училището на живота. Детето продължава учението всеки ден от там до където е било стигнало предишния следобед. Така и ние, когато се връщаме за прераждане продължаваме уроците на живота от там до където сме били стигнали през предишното си съществуване. 

Ако въпросът търси отговор за това, защо не помним предишните си съществувания след като сме ги имали, отговорът е лесен. Ние не помним какво сме правили преди един месец, преди една година. Как тогава можем да очакваме, че ще помним толкова отдалечени назад във времето събития? Ние сме имали различен мозък настроен на съзнанието на предишния живот. Въпреки това, има хора които помнят предишните си преживявания, а все повече хора развиват и култивират тази способност, която е латентна във всяко човешко същество. 

Но Павел изказва много хубава мисъл в 15та глава на Първо Послание до Коринтяните: ‘’Ако мъртвите на възкръсват, тогава вярата ни е празна суета и ние сме най-окаяните от всички човеци’’. Затова, ново посветеният който е преминал през вратата на посвещаването в невидимия свят, винаги се довежда до леглото на умиращо дете. Той вижда отлитащият Дух и му се казва да наблюдава този Дух в невидимия свят докато той потърси ново въплътяване. За тази цел, обикновено, се избира дете, защото децата пожелават прераждане в рамките на една или две години. Така, за сравнително кратко време, ново посветеният наблюдава със собствените си очи как Духът преминава в отвъдното през портала на смъртта и влиза във физически живот отново през утробата. Тогава той притежава доказателството. Разумно основание и вяра трябва да са достатъчни за тези, които още не са готови да платят цената за знанието от първа ръка, което не може да се купи с пари. Цената се плаща с кръвта на живота. 

### <h3 id="question-30">ВЪПРОС No.30: СЪДБА ИЛИ СВОБОДНА ВОЛЯ</h3> 

Можем ли посредством силата на волята да управляваме съществуващите аспекти в нашия хороскоп? Имаме ли някакво право по този начин да променяме пренесената от предишния ни живот съдба? 

Отговор: Можем ли чрез силата на волята да управляваме аспектите в нашия хороскоп? Това въпрос обхващаш обширна материя, но би могло да се каже, че ако аспектите в нашия хороскоп не могат да бъдат управлявани и ние сме длъжни да действаме по определен начин, тогава ни остава само да легнем, да си вземем лекарството и да се оставим на течението. Ако съдбата ни командва и ние плуваме безпомощни по течението на живота, тогава каква би била ползата от астрологията? Тогава каква би била ползата от това да се опитваме да бъдем по- добри? Но да се благодарим на Бога, има един фактор който не е показан в хороскопа и той е волята на човек. Това е което има значение. 

Нека да предположим, че двама души имат еднакви аспекти в хороскопите си; те може да са били родени почти по едно и също време и може да имат хороскопи в голяма степен подобни. Те имат един същ изгряващ знак и едни и същи планети са в конюнкция. Да предположим, че една от главните им планети е ранена по един и същи начин. И да предположим, че единият от тях си седи и мисли: ‘’Не мога нищо да направя. Това е положението. Просто трябва да го преживея. Няма смисъл да се боря’’. А другият може да си каже: ‘’Аз няма да се подчиня. Аз ще твърдо ще се противопоставя и ще се боря’’ . Душевната нагласа на втория ще промени напълно събитията за него. 

Това е причината поради която никога не можем да предсказваме с абсолютна сигурност. В деветдесет и девет случая от сто можем да предсказваме със сигурност защото повечето хора плуват по течението, но в другото е истината, смисъла да се изучава астрологията. Посредством науката за звездите ние знаем какво ни очаква и ако видим нещо лошо може да кажем: ‘’Аз знам, наближава някакво влияние и аз няма да му се подчиня’’. Обаче, известни са ни много случаи при които хората се ръководят от техните звезди, въпреки всичко. Казвали сме на някои, че определено влияние се приближава и те биха си навредили много, ако не са внимателни и точно в предсказания момент, те отиват и правят точно това, за което са били предупредени да не го правят. 

Обаче, има и едно голямо успокоение: звездите подтикват, но не принуждават. Това е основата върху която трябва да се съсредоточим за изучаването на звездното влияние за да извлечем цялата полза от нашия хороскоп. Когато виждаме предстоящи добри аспекти, нещо което помага за душевен растеж, непременно работи върху него. Хората много често са склонни да се оставят на добрите аспекти те да се грижат за тях, както и на злите аспекти. Тогава, когато ние започваме пряко да участваме, винаги съществува нещо което не може да бъде предсказано. 

Изобщо, имаме ли право да променяме определената ни съдба? Със сигурност да, това е което би трябвало да правим. В предишния си живот ние бездействайки сме се озовали в определена звездна конфигурация и е трябвало да я пренесем тук заедно с нас. Сега ние сме тук точно с тази цел, да се научим да ръководим себе си и да управляваме звездите си и точно затова ни е дадена астрологията. Ние всички трябва да използваме тази наука доколкото ни е възможно най-добре, в противен случай тя би се превърнала в проклятие. Има хора които непрекъснато си изучават хороскопа мислейки си: ‘’Аз ще се разболея и виждам сигурна смърт’’, и т.н. Ако това е начина по който ще я използват, по- добре е астрологията да не се изучава. 

### <h3 id="question-31">ВЪПРОС No.31: НАМЕСА В КАРМАТА</h3>

Грешно ли е да се намесваме в кармата или би трябвало да отстояваме нашата божественост и да се издигнем над обстоятелствата чрез потвърждаване на божествената ни същност? 

Отговор: Въпрос като този беше зададен на г-н Хайндел на една скорошна лекция в Лос Анжелис и той отговори приблизително следното: След като всички известни религии са дадени от Бог, съществува Западна Религия за хората на западния свят, както и Хиндуизъм за хората на Индия и аз не виждам основание ние да копираме тяхната терминология и да принуждаваме хората тук да учат Санскрит, след като ние имаме свой прекрасен език с термини можещи да изразяват всичко. За да се изясни същността на проблема, ще вземем един пример, случи се преди няколко години. По това време имаше спор в едно сдружение което направи грешката да разпространява Източните Учения и да използва тяхната терминология тук в Западния свят. Дискусията беше за думата ‘’Avyaktam’’. 

Дори индусите не бяха абсолютно сигурни за смисъла на техния термин. Бяха изхабени тонове хартия и литри мастило за да се реши изхода от спора и накрая се появи следната дефиниция като комплексно решение: ‘’ Avyaktam е Parabraham облечен в Mulaprakriti от който са направени неговите UPAHHIS през Manvantara и в които те отново се разлагат при настъпване на Arolaya‘’. Г-н Хайндел тогава каза, че се надява публиката да е разбрала смисъла на ‘’Avyaktam’’. Когато хората в залата се засмяха и изръкопляскаха, лекторът каза че съжалява за невежеството им относно това обяснение на високо ниво и ще се постарае да обясни по-простичко нещата на английски за обикновените хора: ‘’Avyaktam’’ е Божествената Същност (Deity) облечен в космическа коренна субстанция от която са направени неговите тела-носители в Деня на Проявлението и в която те отново се разлагат при настъпването на Космическата Нощ. 

Когато публиката показа, че разбира това обяснение, г-н Хайндел каза, че ситуацията с думата ‘’карма’’ е подобна. Всеки в САЩ и на много други места по света знае, че ’’дълг от съдба’’ няма нужда от обяснение, а има и много други английски думи които може да бъдат използвани с по-голям успех отколкото хиндуистката дума карма, която е с неясен смисъл за повечето хора от Западния Свят. Г-н Хайндел, също така, държеше на това, че такива думи като ‘’астрал’’ и ‘’инкарнация’’ са неуместни защото се възприемат със значение което не винаги е точно. Той съжалява, че думата ‘’инкарнация’’ е била използвана в най-ранните издания на нашите трудове, особено в Космо. Старшите Братя, които са му дали учението на немски език, навсякъде са използвали думата ‘’Wiedergeburt‘’, която означава отново раждане или прераждане, а съществува голяма разлика между двата термина която може да не се схване на пръв поглед. 

За Духа е възможно да инкарнира в тяло на възрастен човек като изтласка и измести собственика от тялото му, чрез обсебване на тялото, но когато казваме прераждане, има и може да има само един смисъл. Имайки предвид тези факти, той призовава учениците никога да не използват термина ‘’инкарнация’’, а винаги думата прераждане. Продължавайки с отговора на въпроса, може да се каже следното: Сега ще разгледаме първата част на въпроса, погрешно ли е да се намесваме в съдбата? За да достигнем до отговора, нека първо да си изясним кой е създал съдбата! Ние сме го направили. Ние сме стартирали силата(енергията) която сега е узряла в съдба и след като сме го направили, сигурно имаме право да го променим, колкото сме в състояние. Всъщност, това е отличителния знак на Божественост – да ръководим и управляваме себе си. Болшинството от човечеството се ръководи от небесни сфери които може да се нарекат ‘’Часовник на Съдбата’’. Дванадесетте знаци на зодиака маркират дванадесетте часа на денонощието, планетите могат да символизират часовата стрелка и показват годината когато определен дълг от съдба е узрял за появяване в живота ни. Луната показва месеца и освен това показва определени влияния които ние чувстваме без да знаем на какво се дължи това напрежение или без да разбираме какво е предназначението им. 

Всъщност, тези влияния имат задачата да поставят действията ни по направление на съдбата която сме си създали през минали години или предишни животи и неизменно това което е показано ще се появи. 

Това ще стане, ако ние не решим да положим усилие. Да, има едно ако, да благодарим на Бога, защото ако нямаше, ако не съществуваше възможност да се променя съдбата, тогава не ни остава нищо друго освен да се отпуснем и да си кажем: ‘’Дайте да ядем, да пием и да се веселим, защото утре ще умрем’’. Тогава бихме били в ръцете на неумолимата съдба и с нищо не бихме могли да си помогнем. Но, да благодарим на Бога, има един шанс който не е показан в хороскопа, а именно, че човешката ВОЛЯ може да се наложи и да осуети съдбата. Спомнете си това хубаво малко стихотворение в Космо: 

```
‘’Един кораб плава на изток, а друг на запад.   
Един и същ е вятъра, който духа.   
Платната на кораба, а не вихъра   
Определят пътя по който се движат.’’   
```

Най-важното от всичко е да опънем платната на кораба на живота ни така както искаме и никога да нямаме вътрешно колебание когато решим да променим съдбата. 

Това се отнася също и за идеята за ‘’величаенето’’ като фактор в живота. Това е глупаво. Работа и действие, това е от което имаме нужда през живота ни. Това лесно се възприема посредством една илюстрация. Представете си едно семенце от красив карамфил, че има способността да говори и че то е дошло при вас и ви казва: ‘’Аз съм карамфил’’. Не бихте ли му отвърнали: ‘’Не, ти не си карамфил, глупчо такъв. Ти имаш потенциалната възможност в себе си, но ще трябва да отидеш в градината и да се заровиш в пръстта за известно време и да пораснеш. Само по този начин ти може да станеш карамфил, но никога ако се самоизтъкваш с думи’’. Подобна е ситуацията и при вас. Всяко ‘’празнословие за величие’’, че сме божествени е празна суета, ако няма действие от божествен характер. Делата ще докажат нашата божественост, така както думите никога няма да могат. 

### <h3 id="question-32">ВЪПРОС No.32: ПЛОДОВЕТЕ НА ЕВОЛЮЦИЯТА</h3> 

Какво е това което печелим при пътешествието през еволюцията? Ако Духът е съвършен в началото, какво би могло да се добави? 

Отговор: Учили са ни, че в началото на проявлението Бог, Всемогъщият Дух, е диференцирал вътре в Себе си (не от Себе си) много Духове които са искри от един пламък, частици от божествено естество, обаче никой няма да започне да твърди, че една искра е толкова силна и ярка колкото е пламъка, въпреки че е от същата субстанция. Преди отделянето им тези Духове са притежавали и са били част от божественото все-съзнание, били са всесилни и са притежавали всички качества на Бог. Тези божествени способности са латентни в тях и пътуването им през материята, еволюционното пътешествие, е предназначено да раздуха тези искри в пламъци и да развие качествата от латентност в могъщество, така че те да станат действащи способности и да могат да бъдат използвани от всеки индивидуален Дух. 

Обаче, спечелено е още нещо. Когато вятърът вее над току що окосена ливада, той абсорбира и носи със себе си аромата на хиляди цветя. Той е зареден с тамяна присъщ на това поле. На друго място, където вятърът вее нар розова градина или над цъфнали портокалови дървета, той събира друго ухание. Подобна е ситуацията и при еволюиращите Духове. 

Всеки един от тях по време на процеса на еволюция на едно еволюционно поле събира и натрупва аромата на своите индивидуални преживявания и в края на еволюцията когато ние, като Блудни Синове се завърнем в лоното на Отеца, всеки един от нас ще донесе аромата на своя особен и индивидуален жизнен опит натрупан през еволюционното пътешествие. Тази съставна есенция, тогава, ще се амалгамира с великия Божествен Дух на Отеца, тогава всички ние ще имаме достъп да жизнения опит на всички нас и нашият Баща ще има достъп до целия жизнен опит. По този начин определено става ясно, че ще има печалба за всички участници, защото освен че ще сме еволюирали, нашата собствена индивидуалност, ние ще усвояваме и ще си поделяме познанията и опита придобити от всички други Духове от нашата вълна на живот. 

### <h3 id="question-33">ВЪПРОС No.33: СТАНОВИЩЕТО НА РОЗЕНКРОЙЦЕРИТЕ ЗА СМЪРТНОТО НАКАЗАНИЕ</h3>

Дали Розенкройцерите приемат смъртното наказание, и ако е така, моля изложете причините защо. Когато един човек е бил екзекутиран, дали той подлежи на закона за детската смъртност през следващия му живот и умира като дете по същия начин както жертвите на нещастен случай? 

Отговор: Учението на Розенкройцерите никога не е било в конфликт с Християнската религия, и съгласно доктрината на Христос, принципът ‘’око за око, зъб за зъб’’ е абсолютно погрешен. Освен това, от окултна гледна точка има и една друга съществена причина поради която смъртното наказание е определено най-лошия възможен начин за третиране на един опасен човек. Докато този човек е във физическо тяло е лесно да бъде задържан и да се постави на място където няма да може да навреди на обществото, но ако го обесим или умъртвим на електрическия стол, ние всъщност ще го изпратим на свобода в Света на Желанията от където той ще има възможност да влияе на други в много по- голяма степен отколкото тук.

Такива хора, които представляват заплаха за обществото, намират бързо възможностите за това и се възползват от тях. Те подстрекават тези които по някакъв начин не са доволни от обществените порядки да действат, окуражавайки ги да разбиват сгради, да извършват грабежи или насилие или дори да задоволяват собствената си ненавист срещу някакъв свой враг лишавайки го от живот. Така едно убийство ще се умножи в много други престъпление след акта на смъртното наказание. От друга страна, ако убиецът е бил задържан в затвор за да се осигури безопасност за обществото, възможно е през годините на пребиваването му в затвора, той да промени нрава си. Много от тях наистина се разкайват за престъпленията които са извършили и след това когато се освободят от тялото си и преминат в Света на Желанията след смъртта, те вече не са заплаха за обществото и няма да упражняват лошо влияние върху други. 

Поради тези причини, смъртното наказание наистина има разрушителен обратен ефект върху първоначалното си предназначение, то не възпира а всъщност форсира престъпността. Затова, дори абстрахирайки се от факта, че отмъщението е абсолютно погрешен начин на действие, само защото ние нямаме право да отнемаме живот който не можем да дадем, и понякога невинен човек е набеждаван за виновен и екзекутиран за престъпление което не е извършил, докато убиецът се разхожда на свобода, смъртното наказание трябва да се премахне за да се намали престъпността. 

Връщайки се към въпроса ви, дали един убиец който е бил екзекутиран ще трябва да умре като дете през следващия живот, можем да отговорим, да. В съответствие със закона за детската смъртност, човек който умира при ужасяващи обстоятелства, така че не може да се фокусира върху панорамата на живота която се преглежда непосредствено след смъртта, не жъне плодовете на преминалия си живот. Когато един човек бива екзекутиран, шокът, яростта и душевният бунт които той изпитва – ужасът от цялата процедура – всичко това го лишава от спокойствието което е нужно за следсмъртната работа, така че той няма да придобие отпечатък (copy) от току що приключилия живот. Затова тази липса ще му се възстанови след като умре като дете през следващия живот точно по начина който сме описали на други места в трудовете ни където се обяснява закона за детската смъртност*. 

() - *от мен: детето умира преди 7 годишна възраст, преди да се е родило виталното тяло, така че нов жизнен опит да не се запише в семенния атом върху опита от предишния живот, така се запазва жизнения опит от предишния живот. 


### <h3 id="question-34">ВЪПРОС No.34: МЛАДИ И СТАРИ ДУХОВЕ</h3> 

Вие споменавате за млади души. Не са ли започнали всички този земен живот по едно и също време, или някои са пристигнали с по-ранна вълна на живот? 

Отговор: Подробно обяснение на този великолепен въпрос е дадено в Космогонията на Розенкройцерите, по-точно в главата за изоставащите и ново пристигащите, но можем да кажем накратко, че човешката вълна на живот сега, по време на еволюцията на земята, обхваща около 6 милиарда духове. Понастоящем са въплътени около 1,5 милиарда (в началото на миналия век), така че около три четвърти от човешката вълна на живот се намират в невидимите светове. През определени периоди от нашето развитие броят на хората облечени в земни тела-носители нараства до 50%. Трябва се има предвид също така, че в допълнение на тези които принадлежат само на земния лъч, има и други обитатели на Марс, Меркурий, Венера и другите планети. 

Обаче, това огромно множество от Девствени Духове са започнали своята еволюция през нашия Слънчев Период едновременно и в минерало-подобно състояние. Скоро, обаче, са се появили различия. Някои от тях са се оказали много по-адаптивни отколкото останалите и те естествено са напредвали по- бързо по пътя отколкото своите братя които са станали изоставащи. Когато напредваме по пътя на еволюцията, броят на първенците намалява все повече и повече, а групата на изоставащите съответно пропорционално се увеличава и сега установяваме първенците на човешката вълна на живот да се развиват в Западния Свят облечени в тела които имат бяла кожа. За тях казваме, че са по- стари души защото те са по-стари по жизнен опит, докато така наречените ‘’нисши раси’’, като индуси, негри, китайци и т.н. може да бъдат наречени по-млади души защото са по-млади по жизнен опит и развитие. 

Трябва да се отбележи, обаче, че това е само едно общовалидно правило, в груби щрихи. Има много млади души привлечени от връзки на доброжелателност и служене, или от връзки на омраза и желание за отмъщение, асоциирани с минали животи. Също така, могат да се открият стари души родени сред така наречените нисши раси с цел да им помогнат да се издигнат на по-високо ниво. Затова цветът на кожата не е сигурен показател за възрастта на душата, не повече отколкото цветът на обложката на една книга разкрива съдържанието й. Също така трябва да бъде разбрано, че термините ‘’висши и нисши раси’’ и ‘’по-стари и по-млади души’’ не трябва по никакъв начин да се възприемат като насочващи към или означаващи превъзходство или малоценност. Боговете на Венера и Боговете на Меркурий които са ни помагали в нашата еволюция са също Духове принадлежащи към нашата вълна на живот и те са еволюирали неизмеримо по- напред от нашето сегашно състояние, така че могат да се отнасят към нас както порасналият младеж се отнася към своите по-малки сестри и братя. 

### <h3 id="question-35">ВЪПРОС No.35: ВЪЗРАСТ НА ДУШАТА</h3>

Понякога вие говорите за млади души и стари души. Не сме ли започнали този земен живот всички ние по едно и също време или някои са дошли с предишна вълна на живот? Нямат ли всички бели хора еднаква възраст на душата? 

Отговор: Да, ние сме започнали едновременно като Девствени Духове пътешествието на еволюцията, но от самото начало е имало някои които са били по-адаптивни към влиянието на околната среда отколкото другите. Поради това, от самото начало е имало някои които са изостанали в училището на живота точно така, както се случва сега с децата в нашите училища. Някои се развиват по-бързо отколкото останалите и тези по-бързо развиващи се в училището на живота са , естествено, в състояние да преминат във фази на еволюцията характерни с по-висока степен на съзнание, отколкото другите. 

Така, вълната на живот която сега е човечество, се е разделила от само себе си на няколко класове които сега се явяват като бяла, черна, червена и жълта раси и най-изостаналите в училището на живота са сега антропоидните (човекоподобните) маймуни. От друга страна, има някои които са определено много напред в развитието си и които са направили по-големи крачки в еволюцията отколкото мнозинството от човешкия род. Те са сравнително много малко на брой, обаче, и можем да ги открием като Посветени, Адепти и Старши Братя на човечеството и които се намират на върха на човешката вълна на живот. Затова, вярно е, че всички ние сме прекарали на пътя на еволюцията еднаква продължителност от време, но някои са били с по-голяма способност за приспособяване, по-усърдни и по-прилежни. Като следствие от това, те са си натрупали по-голямо количество жизнен опит. Това е което всъщност определя възрастта на душата, така че тези които са придобили най-голям обем от знания, може вероятно да бъдат наречени ‘’стари души’’, докато тези които са зад тях, сравнително, ‘’млади души’’. Тези Духове които обитават антропоидите, бихме могли да кажем че са ‘’по-малки души’’. 

### <h3 id="question-36">ВЪПРОС No.36: ОПРЕДЕЛЯНЕ НА ВЪЗРАСТТА НА ДУШАТА</h3>

Бих желал да задам въпрос относно едно изявление направено от Г-н Хайндел в някои от неговите публикации за ефекта от това асцендентът да се намира в Овен което показва, че човек е МЛАДА ДУША, или с други думи, все едно че той е в началото на материалното проявление. Като противоположен на него, г-н Хайндел излага случая когато асцендентът се намира в Скорпион, това показва че е положено началото на процеса на разграждане. 

Обаче, докато влиянието на Овен показва физическо начало, влиянието на Скорпион поражда съмнение. Дали влиянието на Скорпион може да бъде отнесено до физическо ниво само и по какъв начин? Дали разграждането се извършва веднага или действа постепенно като най-накрая кулминира при преминаването през знака Риби? 

Г-н Хайндел също твърди, че хороскопът на човек роден ‘’седмаче’’ е трудно да се тълкува. Аз съм пример за човек от седмия месец и мога да потвърдя валидността на това твърдение, но ако разгледаме първата част на това писмо, аз недоумявам как да съгласувам хороскопите на членовете на моето семейство, асцендентите на всички и точното им значение и съвместимостта на всеки съпоставяйки го с мен. 

Отговор: Дори да беше вярно, че сме твърдели, както вие описвате, че тези които имат Овен на асцендента при раждане са млади души, това не се отнася до вас защото казвате, че сте човек от седмия месец. Затова общият принцип не би могъл да важи за вашия случай, но всъщност, никога не сме твърдели това. Ако погледнете пасажа, който сте посочили, ще откриете, че паметта ви е изиграла лоша шега. Това което сме казали, и продължаваме да твърдим, е че Духът се ражда под всичките дванадесет знака с цел да придобие жизнения опит който всеки един от тях предоставя и като общовалиден принцип важи правилото, че тези които са родени с Овен на асцендента току що са навлезли в нов жизнен цикъл, на по-висока спирала на техния еволюционен път. 

Така че, очевидно е, другите най-близки до тях хора в семейството или в обкръжението им, може да имат изгряващ който и да е от останалите единадесет знака и все пак да бъдат на едно или повече стъпала или спирали под или над този който има Овен на асцендента. След като това е разбрано, вие също така лесно ще разберете, че когато един човек достигне Скорпион, знака на смъртта и разграждането, плодовете от всички животи под различни предхождащи знаци започват да бъдат събирани и разтваряни, така че когато Духът достигне и навлезе в Козирог, Водолей и Риби, тези плодове постепенно се асимилират и семето узрява за влизането на душата в Овен и за започване на нов жизнен цикъл. 

Трябва да бъде разбрано също, че броят на ражданията под който и да е определен знак варира съобразно с адаптивната способност на Духа и с леснината с която той усвоява уроците които са му зададени от божествените Йерархии. Може да има само едно раждане под Овен в определен жизнен цикъл и може би пет или десет под други знаци, и обратното, така че ако два Духа е трябвало да навлязат в живота под Овен на една и съща еволюционна спирала и единият от тях е бил по-прилежен в усвояването на уроците си в училището на живота, той може да бъде издигнат до класа Телец или дори до Близнаци преди другият да напусне Овен. След това, ако първият има афинитет към работата под Близнаци, може да увеличи скоростта си и да изпревари другия който може да се забави по пътя на Рака и т.н. Не съществуват точно определени правила. Всичко зависи от присъщите на Его качества, това как действа един човек не е критерий за това какво ще направи друг. Така че, не може да се съди за статуса на никой просто чрез проучване на асцендента му. 

Има само един метод който дава приблизително решение на проблема и показва каква цел са поставили божествените Йерархии пред определен живот и той е чрез сравняване на относителната прогресия (предвижване напред) на асцендента и на средата на небето (Медиум цели). Ако направите това ще забележите, че една от двете точки се движи по-бързо от другата. Да предположим, например, че прогресирате хороскопа на един човек за четиридесет години. Нека първи градус от Овен се намира в Средата на Небето и първи градус от Рак на асцендента при раждане. Тогава да предположим, че на 40 годишна възраст, Средата на Небето е прогресирала до Телец 5ти градус и асцендентът до Лъв 15ти градус.Това показва, че Средата на Небето е изминала 35 градуса, докато асцендентът е изминал 45. Средата на Небето показва духовните тенденции и възможности в живота, докато асцендентът показва материалната страна. Очевидно е, че възможностите поставени пред този човек са били главно от материално естество и тенденцията на неговата еволюция през този живот ще бъде на земята, земна. 

Но забележете следното: хороскопът, както сме повтаряли много пъти, показва само тенденции и много е възможно човек с такъв хороскоп да реши да върви по свой собствен път и да оползотвори всички духовни възможности които са му предоставени. Ако той притежава достатъчно силна воля за да направи това, той може изцяло да промени живота си. За друг човек, чиято Среда на Небето прогресира по-бързо от асцендента му, може да бъде трудно да постигне материален успех, но ще има всички възможности за душевен растеж които би си пожелал предоставени по пътя му. Той също може да реши, че иска да управлява звездите си и да успее в световните дела, но дали ще го направи или не, зависи от силата на неговата воля изправена срещу натиска на звездите. 

### <h3 id="question-37">ВЪПРОС No.37: ДУХОВНИ АСПЕКТИ ЗА КОНТРОЛА ВЪРХУ РАЖДАЕМОСТТА</h3>

Бихте ли обяснили становището на Розенкройцерите за контрола върху раждаемостта? 

Отговор: На първо място би трябвало да имаме предвид, че има около шест милиарда Духове в нашата вълна на живот, преминаващи през цикъла на живот и смърт, живеещи през една част от времето във видимия свят, а през друга част в невидимите светове. Понастоящем има само един и половина милиарда хора (в началото на миналия век) във физическо съществуване. Това е приблизително най-малкия отлив, а това обикновено се случва в края на един период. През милион години и повече откакто сме напуснали Атлантида, средният брой е бил петдесет до шестдесет милиона хора. Може , също така да се твърди, че хората от Западния Свят са на върха на еволюцията и затова на нас ни се пада да се борим с големите проблеми които са винаги присъщи на транзитните състояния. 

Жената е била арбитър на съдбата на света през миналите цивилизации, докато мъжът е имал своята възможност за това през настоящето. Ние сега се намираме в навечерието на преминаване в нова Епоха, когато жената отново ще владее скиптъра на властта и мъжът ще трябва да й се подчинява, но преди да настъпи това време, ще настане една ера на равенство. Тя се нарича Ера на Водолея от окултистите и ние сме започнали да чувстваме нейното влияние от средата на миналото столетие (19ти век) когато Слънцето чрез прецесия достигна в границите на орбитата на влияние на върха на Водолей. Сега то се намира, обаче, все още в първите десет градуса на Риби (движи се реверсивно, от Риби към Водолей). При бавната скорост на движение на точката на равноденствие (equinox) слънцето няма да достигне последния градус на Водолей докато не са изминали около шестстотин години. Но през това време, разбира се, ще има толкова много чудесни промени в нашия физически, нравствен и духовен статус, че ние не сме в състояние да си представим какви ще бъдем тогава. 

Ние, които сега сме в тяло, ще бъдем последвани от множество Духове още по- развити от нас, които ще осъществят велики реформи и по времето когато хората които са сега на земята се преродят, около четиристотин години от Ерата на Водолея ще са преминали, така че светът ще се намира стабилно в началото на характерното развитие за тази епоха. Изостаналите Духове, които се раждат в тази атмосфера на велики интелектуални постижения, ще придобият огромен подем на същия принцип според който един електрически проводник доближен до друг проводник с голям електрически заряд автоматично ще се зареди с по-ниско напрежение. Така всеки клас или всяка група която напредва нагоре помага също така в израстването на тези, които се намират по-долу от нея в скалата на еволюцията. Що се отнася до всичко което касае размножаването, то не е под контрола само на хората или под закони създадени от хората. Божествените Йерархии които ръководят нашата еволюция направляват този процес съобразно това което е необходимо за доброто на всички участващи страни и броят на населението по-скоро е в техните ръце, отколкото в нашите . 

Това не означава, че ние не можем или не трябва да упражняваме контрол върху раждаемостта в известна степен, както препоръчва движението за контрол върху раждаемостта. Вярно е също така, че трябва да се помага на хората в положението в което се намират, а не в положението в което би трябвало да бъдат. Учението на Розенкройцерите поставя ударение върху факта, че тези които са в добро физическо, нравствено и психическо състояние са длъжни да осигурят дом за толкова идващи Духове, колкото позволяват материалните и финансовите им възможности. Това задължение важи в дори по-голяма степен за тези които са напреднали в духовното си развитие, защото едно високо развито духовно същество не може да навлезе във физическо състояние чрез примитивни родители. Но когато една двойка е достигнала точката когато смята, че е опасно за здравето на майката да има повече деца или ако финансовото бреме ще бъде над техните възможности, тогава те трябва да започнат да водят живот на въздържание без да задоволяват страстите си и да търсят изкуствени методи за предпазване от идващи Его които се стремят да се възползват от възможността за прераждане която им се предлага от половия акт на тази двойка. 

Това естествено изисква значителен духовен напредък и себе контрол. Има малко хора, които са в състояние да живеят така и е все едно да се говори на стената когато се убеждава във въздържание един средностатистически представител на човешкия род. Той не може да разбере, че това е необходимо. Той дори смята, че това ще навреди на здравето му, защото неверни твърдения за нуждата от упражняване на половата функция са втълпили в съзнанието на хората необходимостта от нея. Дори да може да бъде убеден, че трябва да ощети себе си за доброто на би.близките си и на децата които вече е довел на света, той ще бъде напълно неспособен да се въздържа, още повече че хората със средни възможности обикновено не могат да си позволят да имат отделни спални помещения. Затова, може би е уместно тези хора да използват научни методи за контрол над раждаемостта. Обаче, ние приемаме факта, че те не са в състояние да разберат причините защо трябва да се стремят към умереност и въздържание и че те не могат да ги прилагат поради липса на себе-контрол, но въпреки това духовното учение трябва да им се предоставя непрекъснато, така че както капката вода разяжда скалата, след време идващите генерации ще се научат да прилагат собствената си воля за да могат да държат ниската си природа под контрол. Без придобиване на това познание напътстващо към духовното освобождение, методите за понижаване на раждаемостта при многодетните семейства са много опасни. 

Съществува друг аспект на тази тема който заслужава да бъде изяснен. Приема се, че ‘’мисловната нагласа на майката непосредствено преди приемането на семенния атом, е от съществено значение в определянето какъв тип дете тя ще роди. Пристъпът на раздразнение или бурна страст в този сакрален момент, оставя вратата отворена и привлича лошо същество да влезе’’. Освен хората на земята които виждаме, цялата аура около нас гъмжи от различни други създания които са привлечени към същества от същата като тяхната природа. Точно както музикантите се събират в концертните зали, спортистите в яхтклубовете и на стадионите и т.н. така и тези същества се струпват около хора с подобна натура. Както алкохолиците и криминалните елементи се събират в кръчмите, както мъжете и жените с нисък морал се събират в така наречените заведения с червен фенер, така също духовете с ниска нравственост се струпват около един дом където обитателите се отдават на долните страсти на своята ниска природа, може би много пъти през нощта и деня. 

Съществува един клас(група) от същества, демони от мъжки и от женски пол, живеещи в етера които са били наричани от древните алхимици incubi и succubi, които се хранят със страстите на хората. Какъв шанс ще има една майка в едно такова обкръжение да привлече желания Дух да се прероди чрез нея? И въпреки, че зачеването почти винаги не става едновременно с единението на родителите а може да се случи във всеки един момент в рамките на две седмици или повече след този акт, една майка заобиколена от такова влияние в дома си никога не може да се освободи от него. Някои от религиозните хора, които наричаме изостанали, изискват през този ден възпроизводителният акт да се извърши в храма, и така трябва да бъде. Няма по-важно действие в живота и вместо да бъде осъждано кат срамно, то трябва да бъде издигнато до величието на свещен акт и да бъде осъществявано при възможно най-святи условия. Ако това сега се прави както е било през така наречената Златна Ера, ще установим едно подобряване и един възход на условията на света, каквито не бихме могли дори да си представим че могат да съществуват в продължение на векове. 

<h2 id="section-3">РАЗДЕЛ III: Въпроси отнасящи се до ЗДРАВЕ И ЛЕЧЕНИЕ</h2>

### <h3 id="question-38">ВЪПРОС No.38: КАКВО ДА СЕ ПРАВИ ПРИ ТАКА НАРЕЧЕНИТЕ НЕИЗЛЕЧИМИ БОЛЕСТИ</h3`>

Смятате ли, че е препоръчително да се лекуват такива болести като туберкулоза, рак, склероза и други подобни или трябва да приемем тези болести за неизлечими, като резултат от породили ги в миналото причини и да чакаме за по-съвършено тяло в друг живот? 

Отговор: Ракът и туберкулозата често изглеждат неизлечими, но винаги има една възможност да бъдат победени и те със сигурност ще отстъпят ако силата насочена срещу тях е достатъчна. Както всички други ефекти на физическо ниво, те са резултат от една духовна причина и ако се фокусираме върху това, ако го уравновесим с нещо от противоположно естество, има шанс за излекуване; докато нагласата на примирение и безпомощност със сигурност никога няма да помогне на пациента да излезе от това състояние. Животът при здравословен климат, силно желание за здраве, надежда недопускаща обезкуражаване и проста храна, би излекувало и най-тежкия случай на туберкулоза. 

Колкото да рака, никой не може да каже кога дългът от съдба, който е предизвикал това нещастие е вече изплатен. Има много известни случаи на излекуван рак; когато болестта е била в лека форма. Но дори и в напреднал стадий няма основание да се губи надежда докато има живот. При склерозата, има няколко метода на лечение и състоянието на пациента може да се подобри и той да се чувства както преди да се разболее, особено ако той разбере кои нарушения на законите на природата са причинили болестта в неговия случай. 

Като заключение може да се каже, че винаги трябва да полагаме усилия, независимо дали болестта е лечима или не, ако на пациента може да се покаже кои закони са били нарушени и по какъв начин, ако може да му се покаже каква е духовната причина за болестта и ако той може да се научи да върви по верния път според Божиите закони, тогава в бъдеще за него няма да съществуват болести. Това е , за което ние работим, така че да можем да ускорим идването на деня на Освобождението и да помогнем на хората да постигнат съвършено здраве. 

### <h3 id="question-39">ВЪПРОС No.39: МОРФИН И СЛЕДСМЪРТНО СЪЗНАНИЕ</h3>

Какво е влиянието на морфина върху хората които са се пристрастили към употребата му? Когато един човек, който е бил много болен за дълъг период от време и който поради много силни болки е бил държан в безсъзнание чрез големи дози морфин в продължение на много дни, напусне земята в това състояние, дали освободеният дух ще бъде в пълно съзнание когато напусне тялото? Какво е неговото състояние в сравнение с човек който умира бързо и всичките му способности са съхранени? 

Отговор: Употребата на морфин и други наркотици в много малки дози, както обикновено се използват при лекарствената зависимост, има умъртвяващ ефект върху нервите, така че чувствителността на Духа в тялото е намалена и той се чувства повече като свободен Дух който е напуснал физическия носител. При това състояние, психическият комфорт е усилен и човек се усеща с ясна мисъл и леко тяло, като на небето, докато се появи обратната реакция и тогава той започва да страда с мъченията на ада. Като следствие на това, приема по-голяма доза за да възстанови предишното приятно усещане. 

Когато морфинът е бил прилаган в големи дози, той предизвиква състояние подобно на това когато един човек е напуснал тялото си докато е бил под пълна упойка. Авторът е срещал много хора напуснали тялото си докато са били под пълна упойка, но никога не е виждал някой който е напуснал тялото под влиянието на морфин; поради това той не може да даде конкретна информация за която е помолен. Но тези хора, които умират докато са под упойка, бяха точно така в пълно съзнание както обикновен човек след като сребърната му нишка се е била прекъснала. Те преминаваха през тяхната панорама на живот по подобен начин както човек който е умрял нормално и нямаха по-различни преживявания. Затова бихме могли да кажем, че човек който е умрял и е бил под въздействието на морфин, вероятно няма допълнителни неприятни усещания поради дадения му морфин преди да умре; и първото му усещане, може би, ще е едно голямо облекчение, че се е освободил от страданията причинени от тежката болест предшестваща смъртта на физическото тяло. Това чувство на облекчение е присъщо на всички които са страдали, без значение дали в съзнание или безсъзнателно. Всички те са изключително много благодарни, че страданието е изчезнало и започват да осъзнават, че в страната на живеещите мъртви, в която са се озовали след като са напуснали този свят, не съществуват болести. 

### <h3 id="question-40">ВЪПРОС No.40: СЛАБОУМИЕ И ЛУДОСТ</h3>

Има ли оправдание за лекари които оставят едно дете, което е предопределено да бъде ненормално и физически безпомощно да умре, ако една операция би му помогнала да живее? Дали един ненормален или психически болен човек може да придобие значим жизнен опит през живота си? Дали Его, който е вътре, знае за физическата инвалидност на ума и на тялото през един такъв живот и дали научава нещо през него? Може ли лудостта да се причисли към наследствените заболявания? 

Отговор: Да предположим, че някакъв нещастен инцидент се случи когато едно момченце си играе, например че си удари главата и в следствие на това стане ненормално или може би е изпаднало в състояние на кома; никой дори и само за момент няма да се поколебае да извърши операция на главата за да освободи мозъка от вътре-черепното налягане, така че детето да си възвърне нормалното състояние на съзнанието. Тогава, защо едно малоумно дете да не може да получи същата помощ и всичко възможно което може да се направи? Би се оценило като престъпление ако се остави едно нормално дете да умре поради липса на лечение, но едно дете родено да бъде малоумно е също толкова нуждаещо се от грижа, защото когато Его е преминал през утробата с цел да придобива жизнен опит от това физическо съществуване, ние сме задължени да подкрепяме неговите усилия по всички възможни начини. 

Его придобива жизнен опит от живот в тяло с ненормална психика, защото самият Его никога не е луд. Неправилната връзка между различните му тела-носители – ума, тялото на желанията, виталното тяло и плътното тяло, причинява лудостта. Когато връзката между мозъка и центровете на виталното тяло не е перфектна, се получава това което ние наричаме слабоумен човек, често меланхоличен, но в общи линии напълно безобиден. Когато дефектната връзка е между виталното тяло и тялото на желанията, състоянието е до известна степен подобно, но към този случай принадлежи и групата на хората с дефектен контрол върху мускулите, както при епилепсията, танца на Св. Витус и други подобни. Когато връзката между тялото на желанията и ума е прекъсната или по някакъв начин неправилна, се получава буйстващия маниак който е опасен. И когато връзката между Его и ума е дефектна, се получава човек който може да бъде охарактеризиран като човек без душа, най-опасния от всички, надарен с хитрост и коварство които обикновено задейства в най-неочакван момент. 

Ако разгледаме тялото, или различните тела, като музикални инструменти на които Его свири, тогава ако всички връзки са изрядни Его може да изсвири повече или по-малко красива мелодия на живота, съответно на еволюционното ниво което той е достигнал. Но когато връзките са некачествени или прекъснати, Его прилича на музикант накаран да изявява желанията си на инструмент с липсващи струни и затова той може да възпроизведе само една какафония. З музиканта би било мъчение да бъде принуждаван да свири на такъв дефектен инструмент; същото е и положението при Его който е затворен в едно тяло без възможност да го управлява по нормален начин. Поради причини, които могат да се открият в предишни животи, той е принуден да стои в едно тяло което не може да контролира и той страда повече или по-малко силно съответно на своето еволюционно ниво; но все пак, той учи определен урок в училището на живота което е необходимо за да го направи безгрешен. Това е едно тъжно състояние, но въпреки че животът изглежда много дълъг, той е като един кратък миг в безкрайното съществуване на Духа, и можем да се утешим знаейки, че когато един такъв Его се върне на земята той ще има нормално тяло ако, разбира се, се предположи че урока е бил научен. 

Що се отнася до последната част на въпроса, дали психическото разстройство е наследствено заболяване, може да се отговори утвърдително или отрицателно в зависимост от това коя фаза на проблема разглеждаме. От духовна гледна точка тези заболявания не са наследствени защото, както вече беше изложено, лудостта не е дефект в Его. Поради определена негова особеност, той не може да построи нормално тяло и по асоциация бива привлечен към семейство в което се срещат подобни заболявания. Това се случва на същия принцип според който хора с подобни качества на характера винаги се привличат и се събират заедно; както старата поговорка ‘’птиците с еднаква перушина летят в едно ято’’. Музикантите се събират в концертните зали, на представления. Те също така се стремят да се родят в семейства на музиканти защото там ще намерят необходимия им инструмент – дълги чувствителни пръсти и уши с перфектно оформено вътрешно ухо, което ще им позволи да възпроизвеждат музика. Спортистите и хазартните играчи се събират на пистите за надбягване и в казината. Крадците си имат своите места и така нататък. По подобен начин, тези хора които имат някакъв дефект биват привлечени към семейства при които се среща сходен дефект. Следователно, ако погледнем на проблема психическо разстройство от гледна точка на формата, може да се каже, че той е наследствен. 

Учените които разглеждат проблема изцяло от позицията на формата са на мнение, че посредством ограничаване на репродукцията на ненормалните хора те могат да ликвидират болестта. Но по същия начин по който меките сокове в тялото на охлюва постепенно изкристализират и се оформят в твърда като кремък черупка която той носи на гърба си, по същия начин действа и Его които постепенно изкристализират себе си в тела в които Духът трябва да пребивава докато се износят. Облекчение никога няма да настъпи ако се въздейства само върху физическото тяло, както манипулирането на черупката на охлюва няма да излекува един болен охлюв. Емерсон е изказал истината: ‘’Болният човек е един нарушител на законите на природата’’. Хората с психическо разстройство принадлежат към тази категория и ако искаме да ги лекуваме, трябва да използваме познанията си за духовната страна на живота. Всички останали методи могат само да облекчат състоянието, те не достигат до корена на болестта. 

### <h3 id="question-41">ВЪПРОС No.41: ПОСЛЕДСТВИЯТА ОТ АМПУТАЦИЯ</h3>

Ако една ръка или един крак са ампутирани дали те съществуват самостоятелно в Света на Желанията? И след смъртта дали човекът изглежда без ръка или крак в Света на Желанията? Аз познавам хора, които са страдали от болка в крайника дълго време след ампутацията, дори в продължение на години. На какво се дължи това? 

Отговор: Когато една ръка, един крак или който и да е орган са били отстранени от физическото тяло посредством операция, отстранява се само плътната част на органа проникната от планетарния етер. Четирите етера, които образуват виталното тяло на оперирания човек, остават; но съществува определена магнитна връзка между частта разлагаща се в гроба и етерния двойник който остава с човека. 

Затова той усеща болката в отстранената част в продължение на известно време след операцията, докато разлагането на етерния двойник на започне и той не се разпадне. 

Можете да прочетете за няколко интересни случая които демонстрират това и едно по-разширено изложение на учението относно тази материя в Космогонията на Розенкройцерите. Когато един човек, който е обезобразен премине в невидимите области, той мисли със същия ум, представяйки себе си та, такъв какъвто е бил на този свят. Съответно, един белег на лицето или липсата на ръка или крак се възпроизвежда посредством мисълта в материята на Света на Желанията и той изглежда там така обезобразен както е бил тук. 

По време на Световната Война това беше много разпространено, защото всички войници които умираха с ранявания които са могли да видят и чиито последствия са усещали, са възпроизвеждали тези наранявания в своите тела на желанията. Те са усещали болка подобна на тази която биха изпитвали ако все още са във физическо тяло, защото те са си представяли, че трябва да има болка в раните. Обаче много бързо те са започнали да споделят помежду си и тези които преди това са били получили помощ от Старшите Братя са им помогнали да разберат, че всъщност там няма болка. Веднага след като са се убедили, че раните им всъщност са илюзия и са се научили, че могат да оформят телата си в нормален и здрав вид, ситуацията бързо се подобрила. 

### <h3 id="question-42">ВЪПРОС No.42: УНИЩОЖАВАНЕ НА ВИБРАЦИИТЕ НА БОЛЕСТТА</h3>

Получих следното от един доктор по остеопатия: По време на лечебен сеанс лекуващият може ли да унищожи вибрациите на болестта, така че те да не се възстановят след сеанса? 

Отговор: Ако четем между редовете на този въпрос, ще доловим две много често срещащи се трудности при практикуването на Остеопатия и подобни методи на лечение посредством ръцете. При този метод има две ясно разграничени операции. Едната се състои в отстраняване от пациента на нещо което е зловредно, действа увреждащо и предизвиква заболяване; а другата е предаване на витална енергия от самия лечител. Всеки, който е извършвал подобна работа знае за това, защото то се усеща и се осезава от всеки чиято работа е била успешна. Обаче, освен ако лекарят или лечителят не притежава желязно здраве, две неща могат да се случат: или човешката maisma извлечена от пациента може така да го залее и смаже, че той, както обикновено се казва, ‘’да се подаде на болеста’’ на своя пациент, или той може да отдаде твърде много от своята витална енергия и затова да остане напълно изчерпан. Тези две състояния може да се комбинират и така настъпва ден когато лекарят или лечителят се изтощава напълно и бива принуден да почива известно време. 

Лечителите, които използват магнетизъм, което честно казано не е научен метод, често избягват споменатото на първо място състояние, като ‘’изхвърлят магнетизма’’, както те казват, но всички подлежат на изтощение. Това никой не може да избегне, освен този който може да вижда етерната effluvia която взима и виталния флуид който дава. Повечето хора са вампири когато са болни и колкото са били по-здрави и по-силни преди да се разболеят, толкова по-зле са те когато болестта ги повали. Аз никога не съм бил толкова болен, както след като лекувах един едър човек който страдаше от остро възпаление на бъбреците и беше прикован на легло поради тази причина за повече от две седмици. Ужасно беше да се наблюдава агонията му и аз дадох всичко от себе си и като резултат, бях смазан. Пациентът, обаче, се вдигна на следващата сутрин чувствайки се така добре както винаги преди да се разболее. Той имаше моята виталност (жизненост), аз имах неговата болест, или поне effluvia(та) от нея и трябваше да минат три дни преди да се освободя от нея. Това се случи, разбира се, преди да имам духовно зрение. 

От тогава аз си взех поука и задаващият въпроса трябва да е наясно, че е необходимо да избягва следните ситуации: Първо: здраво дръж мисълта си така, че да не позволиш на тази miasma(ична) effluvia която излиза от тялото на пациента да влезе в твоето тяло по-далече от лакътя; Второ: когато лекуваш, оставяй пациента от време на време и си измивай ръцете под течаща вода ако е възможно; но във всеки случай си мий ръцете и сменяй водата колкото е възможно по-често. Водата има двойно въздействие, на първо място, effluvia(та) която напуска тялото на пациента има афинитет към вода. На второ място, влагата която остава върху ръцете ти, ти позволява да изтеглиш по-голямо количество miasma от пациента, отколкото иначе би изтеглил. 

Това се подчинява на същия принцип според който ако се поставят електродите на една батерия във вода, електрическият ефект ще се усили многократно, което може да се установи ако се направи опит да се докосне водата. 

Същата е ситуацията и при теб: ти си електрически източник в този случай и твоите ръце бидейки намокрени ще изтеглят много по-голямо количество miasma, отколкото иначе. Ако условията са такива, че нямаш на разположение вода, може да опиташ да хвърляш магнетизма, но тогава трябва да внимаваш, защото когато магнетизма е изхвърлен от теб, той бива привлечен към земята защото е обект на гравитацията. Пред духовното зрение той се явява като тъмна или по-скоро черна подобна на желе маса. Той лежи блещукайки и потрепвайки на пода. Ако сега пациентът облекчен стане от дивана където е лежал по време на сеанса и стъпи върху мястото където е изхвърлен магнетизма, тогава магнетизмът ще влезе отново в тялото му и тогава той или тя ще се окаже в по-тежко състояние отколкото преди началото на лечебния сеанс. Затова, най-добре е тази miasma да се изхвърля от прозореца или още по-добре да се поставя в печка или огнище и да се запали. 

От изложеното по-горе, следва че лекуването с ръце не трябва да се прави необмислено и безразборно от човек който не е бил обучен в някоя от многото добре екипирани школи по остеопатия, мануална терапия и т.н. В школата на Розенкройцерите обучаващите се, които водят духовен начин на живот, са под личното ръководство на Старшите Братя. 

### <h3 id="question-43">ВЪПРОС No.43: УНИЩОЖАВАНЕ НА РЕЗУЛТАТА ОТ БОЛЕСТТА</h3>

По време на лечебния сеанс с пациент, може ли да бъдат унищожени вибрациите на болестта, така че след като са били отстранени от пациента да не могат да се върнат отново след приключването на манипулацията? 

Отговор: Предполага се, че имате пред вид магнетичната лечебна манипулация, а може да се каже че този метод на лечение се състои изцяло в отстраняване на вибрациите на болестта чрез абсорбиране им в тялото на лечителя, който трябва да има достатъчна виталност за да може да ги изхвърли от себе си или той на свой ред ще се разболее. Това беше обяснено вече в нашите трудове, но може би ако предмета се разгледа от друга гледна точка, няма да бъде безинтересно или ненужно. 

Ако се погледне един болен човек с духовно зрение, виталното тяло на пациента изглежда изтъняло и изтощено пропорционално на пораженията от заболяването. Няма ги радиалните излъчвания от него, които съществуват когато организмът е в добро здравословно състояние, вместо тях има немощни излъчвания които се вият и нагъват в близост до плътното тяло. Вместо да бъде розово- пурпурно, то обикновено е убито сиво на повечето места и тази част, която е болна, е обвита в нещо което наподобява маса от черно желе. Това е което бихме могли да наречем вибрациите на болестта и по време на магнетичния лечебен сеанс с пациента, тази черна зловредна маса е която се абсорбира от ръцете на лечителя. Когато той я изхвърля чрез енергични движения на ръцете, тя пада на пода. Тогава, ако се случи така, че пациентът стъпи близо до това място където тя лежи, той ще я поеме отново. Затова, авторът винаги е практикувал изхвърлянето й през прозореца или в огнище където да може да бъде изгорена. Тогава тя вече не може да навреди. 

Но след като сме навлезли вече в тази тема, ще е по-добре да се обърне внимание и на друга фаза от метода на лечение. Докато един орган е болен, той генерира това вредно(отровно, буквално) вещество което се разпростира около него и не позволява на токовете на виталното тяло да протичат през него. Това което прави лечителят използващ магнетичната терапия, е да изчисти този орган временно и така да отвори пътя за потока на животворните и оздравителни токове. Това подобрение, обикновено, е само временно защото отслабеният болен орган продължава да генерира зловредната ‘’miasma‘’, както я наричаме, така че след кратко време ще пак е нужно прочистване от лечителя използващ магнетичната терапия. Това продължава докато най-накрая виталните токове станат достатъчно силни за да победят и сами да отстранят зловредното вещество и да изчистят органа. Тогава човек отново е здрав. 

Лечителят остеопат подхожда към проблема по различен начин, чрез въздействие върху нервите които са всъщност пътя по който се движат виталните токове. По този начин виталните токове се усилват и започват да разпръскват miasma(та) в волната част на тялото. Обаче, обикновено също са необходими няколко лечебни процедури преди да се възстанови здравето, защото зловредната miasma блокира отново нервите скоро след като е приключила процедурата. Затова на автора му се струва, въпреки че никога не е опитвал, че комбинация от двата метода: отпушване пътя на токовете по хода на нервите и усилването им посредством остеопатична манипулация и едновременно с това премахване на отровата чрез магнетично лечение, внимателно изгаряне или изхвърляне на effluvia(та), би трябвало положително да улесни излекуването от болестта. 

### <h3 id="question-44">ВЪПРОС No.44: ЛЕКУВАНЕ НА БОЛНИЯ</h3>

Как един посветен лекува болните? Чрез призоваване на висшите сили или чрез концентриране на собствените сили? Има ли някаква разлика между първия и втория метод? Ако е така, каква е тя? 

Отговор: Така както е зададен въпроса, на него ще бъде трудно да се даде отговор. На нас са ни известни много методи на лечение, ние също така смятаме, че изборът е въпрос на темперамент и характер и различните методи на лечение вероятно се използват по различно време от всички Посветени според изискванията на конкретния случай. Знаем, че в определени случаи Христос се е позовавал на Отеца когато е лекувал. Друг път, когато Той е бил заобиколен от много хора и някой Го е докосвал, Той е казвал че чудото произлиза от Него и този който е поемал от Неговата енергия и сила е бивал със сигурност излекуван. Всички които са Го последвали без съмнение са променили методите си за да се нагодят към конкретния случай. Но в крайна сметка, лечебната сила е една и съща защото тя произлиза от нашия Отец в небесата който е Великия Лечител, а всеки Посветен или лечител абсорбира толкова количество от Неговата божествена сила, каквото е в състояние да поеме, отдавайки я според нуждите на всеки страдащ който се яви пред Него. 

Ако прегледате статията ‘’Как лекуваме болните’’ в раздела за лечение на списанието ‘’Лъчи от кръста на розата’’ издадено през септември 1915 година, там ще намерите описанието на нашия метод което ще хвърли светлина върху тази тема. (Виж страница 105 на ‘’Окултни принципи на здравето и лекуването). Също така, в същото списание има една статия от Stuard Leech, доктор по медицина, в която той разказва как си е спестил необходимостта от извършване на операция чрез посещаване на пациента през нощта по време на сън когато е бил извън тялото си, материализирал си ръцете вътре в тялото на пациента и поправил пораженията от болестта, така че на следващата сутрин пациентът е бил излекуван без да бъде използван скалпела. Това, може би, ще покаже кал Посветеният и Невидимият Помощник имат огромни възможности и обширна сфера на действие, когато лекуват болестно състояние на организма. Както казахме по-горе, целебната сила идва от нашия Отец в небесата и няма значение кой извършва работата или какъв метод се използва за да бъде излекуван болния, славата и наградата принадлежат само на Бог. 

### <h3 id="question-45">ВЪПРОС No.45: ОТСТРАНЯВАНЕ НА БОЛНИ ОРГАНИ</h3>

Ако страдаме от болест през този живот и претърпим операционна намеса с отстраняване на болния орган, дали излекуването е трайно или се връщаме в бъдещо тяло с подобно заболяване? 

Отговор: Христос е казал: ‘’Както човек мисли в сърцето си, такъв е той’’, и това обяснява напълно този въпрос, ако се разгледа в най-широк смисъл. Когато встъпим в невидимите области след смъртта и през времето на след-смъртното състояние сме преминали през чистилищните преживявания и преживяванията на Първо Небе, всичките ни тела-носители постепенно са се разрушили и ние навлизаме във Второто Небе където започваме да създаваме околна среда за нашето ново съществуване. След като тази задача е била изпълнена, ние влизаме в Третото Небе където само много, много малко от нас имат съзнание, за сега. И така, пълна забрава за това което е било преди покрива паметта ни и ние взимаме със себе си само квинтесенцията от нашите предишни преживявания като качества и способности, когато влизаме отново във Второто Небе по пътя ни към прераждане и оформяме архетипа на идващото физическо тяло с помощта на Записващите Ангели и техните действащи сили. 

За да се изяснят нещата, нека да си спомним как през детството ни сме се измъчвали когато сме се учили да пишем. Буквите които сме изписвали са били изкривени и грозни, но малко по малко, с течение на времето с постоянно усилие, ние сме придобили способността да пишем добре. След това, когато са минали години, ние забравяме трудностите когато сме се учили да пишем, но способността остава у нас. По подобен начин, въплътеният дух забравя всичко случило се в миналото, но способността да извършва определени неща остава у него. 

Затова, ако е направил тяло със недостатък на определено място през един живот и е изстрадал болката присъща на този недостатък и болест и дори се е стигнало до отстраняване на орган, ние можем да бъдем напълно сигурни че въпреки че това събитие ще бъде забравено в идващото съществуване, Духът ще помни този факт когато формира архетипа и идва за да се прероди. Тогава той ще се постарае да изгради по-качествен орган и по този начин да си спести болката която е изпитал в предишния живот и така вместо да увековечи болния орган, със сигурност може да твърди, че един орган който е бил болен през даден живот ще бъде здрав през следващия живот. По този начин човечеството постепенно се учи от минали грешки да строи по-хубаво и по-здраво тяло. 

Да вземем друг пример, може да разгледаме как един архитект би процедирал когато е построил къща и след като е поживял известно време в нея е открил някакви недостатъци създаващи неудобство. Ако той продаде тази къща и построи друга, той ще помни неудобствата които е имал в предишното жилище и ще се старае да построи къща в която те да липсват. След това, той може би ще открие други елементи в новата къща които сега не са му по вкуса и след като продаде и нея ще построи трета къща която ще бъде по-добра от предишните две и така нататък. Можем да направим заключение, че случаят с къщата на Духа която той строи наново през всеки живот е подобен. Oliver Wendell Holmes пресъздава това така хубаво в последната строфа на неговото ‘’Chambered Nautilus - който е строил все по-голяма и по-голяма обител докато е растял и най- накрая е изоставил умалялата му черупка. Той казва: 

```
‘’Строя ти все по-голяма и хубава къща, О моя душа,   
За всеки идващ нов сезон   
Изоставяйки по-несъвършената в миналото!   
И всеки нов храм е по-възвишен от предишния   
Отделяйки те от небесата с по-голям купол   
Докато накрая не се освободиш   
Изоставяйки надрастналата черупка в течението на безспирния живот.’’   
```

### <h3 id="question-46">ВЪПРОС No.46: ОТСТРАНЯВАНЕ НА ДАЛАКА</h3> 

Попаднах на един случай на една жена, на която далака е бил премахнат чрез операция. Според Учението на Розенкройцерите далакът е входната врата за слънчевата енергия която витализира тялото и в етерния двойник на този орган слънчевата енергия се трансформира в жизнен флуид с бледо розов цвят, който от там се разпространява по цялата нервна система. Също така научаваме, че слънчевите лъчи се трансформират, или директно или след като са били отразени от планетите или от Луната. Директните лъчи от Слънцето дават духовно просветление, тези получени от планетите произвеждат интелект, нравственост и душевен растеж. В случай като описания по-горе, дали етерният двойник ще продължи да извършва работата си след като плътният орган е бил отстранен или ще се разруши както става с етерния двойник на ръка или крак които са били ампутирани, ако е така какви са последствията за човека претърпял такава операция? 

Отговор: Прав сте при твърдението си за Учението на Розенкройцерите, освен когато казвате че слънчевата енергия се трансформира в далака в бледо розово оцветен флуид. Далакът е входа за слънчевата енергия, но трансформацията за която споменавате се осъществява в слънчевия сплит където се намира призматичния семенен атом на виталното тяло. 

Относно това което става след като далака е бил отстранен, ще ни бъде от помощ да се припомним, че физическото тяло се нагажда най-добре към променящите се условия. Ако нараняване на дадена част от тялото прави невъзможно за кръвта да тече по нормалните канали, тя намира друга мрежа от кръвоносни съдове чрез които да осъществява циркулирането си. Но един орган никога не атрофира докато може да изпълнява необходимата си функция. Подобна е и ситуацията с виталното тяло съставено от етери. Когато една ръка или крак са били ампутирани, етерният двойник на тази част не е необходим повече за функционирането на тялото и затова той постепенно се отстранява. Н в случая на един орган, като далака където етерният двойник има важна функция като входна врата за слънчевата енергия, естествено такова разрушение няма да стане. 

Трябва, също така, да се има пред вид, че когато се прояви някаква болест във физическия носител съответната му част от виталното тяло първа става слаба, изтощена и болна и поради невъзможността й да доставя необходимата слънчева енергия, се причинява проявата на физическите симптоми на заболяването. И обратното, когато се възстановява здравето, виталното тяло първо се подобрява и това подобрение след това се проявява в плътното тяло. Поради това, ако физическият далак е болен, съответно на горното твърдение, етерният двойник също не би трябвало да е бил в нормално състояние и правилността на решението да се отстрани органа е под съмнение. Но, ако вече е направено, тялото ще се стреми да се приспособи към новите условия и етерният двойник на далака ще продължи да функционира както преди. 

### <h3 id="question-47">ВЪПРОС No.47: НЕВИДИМИ ПОМОЩНИЦИ</h3>

Когато някой, който е работил без да е бил в пълно съзнание като невидим помощник, напусне тялото след смъртта, дали той ще разпознае тези с които е работил през нощта по време на сън в Духовния Свят или тези преживявания остават незаписани? 

Отговор: Преживяванията на един Невидим Помощник който работи несъзнателно в невидимите светове когато тялото му спи, може да се оприличи на сън който той не помни след като се събуди. Обаче преживяванията въпреки това са записани в семенния атом и ще образуват част от панорамата на живота, така че когато той напусне тялото по време на смъртта, ще види всичко което му се е случило в будно състояние или когато спал, докато е живял в тялото. Така че, неговите спомени за случилото се няма да бъдат точно такива каквито биха били ако той е преминал през него в пълно съзнание, но все пак той ще разбере от панорамата на живота какво е правил и ще придобие представа за това. Така че, въпреки че той няма да има същото чувство както ако беше преминал през тези преживявания в пълно съзнание, той скоро ще се убеди да повярва и да разбере, че това което е изглеждало сън е, въпреки това, истинско преживяване. 

### <h3 id="question-48">ВЪПРОС No.48: ЗАЩИТА СРЕЩУ ВАМПИРИЗЪМ</h3> 

Аз винаги съм бил слаб и анемичен и съм установил, че други хора изсмукват силите ми. Трябва ли да престана да помагам на хора чрез концентриране върху тях или можете да ми предложите някакъв безопасен начин на защита? Аз познаван няколко души на които вашият отговор би помогнал? 

Отговор: Ако прочетете написаното на страници 89 и 90 в Космогонията на Розенкройцерите за начина по който се генерират мисли в ума и след това се излъчват към другите за да влязат в действие, ще разберете същността на метода на концентрацията и как да бъде извършена работата която вие се опитвате да вършите за хората. Без да очаквате, може би, вие ще разберете, че мисъл-формите които вие изпращате с цел да помагате на другите отнемат само малка част от вашето собствено тяло на желанията, която веднага се възстановява от вещество на желанията дори от по-висше качество от това което е било изпратено вследствие на по-високата честота на вибрации, които се генерират винаги при полагане на несебични усилия. Обаче, не се отнема нищо от вашето витално тяло, а от състоянието на този носител зависи вашето физическо здраве. 

И така, вие никога не сте били обект на вампиризъм при концентриране върху друг човек, когато самият вие сте сам, но контактът с други хора е това което е в състояние да ви нарани когато се намирате в отслабено състояние. Ако вие по начало сте чувствителен, може би знаете кой ви изтегля силите и когато общувате с такива хора, най-добре е ако е възможно да се държите на около половин метър разстояние от тях. Ако седите в една стая и разговаряте с тях, кръстосвайте краката си в глезените и скръствайте ръцете си. Така вие оформяте затворена магнитна верига на пода или на земята и сте независими от гледна точка на магнитното поле от всеки човек който се намира близо до вас. 

Тези мерки, обаче, са само предпазни средства които може да използвате с положителен ефект докато не обърнете внимание на себе си. Би трябвало първо да се погрижите за това, защото е безполезно да използвате временно смекчаващи последствията мерки, докато причината все още съществува. Според това което разбрахме от вашето писмо, вие се нуждаете от желязо и етер. Ако ви е възможно да се снабдите с мляко взето от току що издоена крава, това би ви помогнало много, защото това мляко е презаредено със здравословния етер на животното. Но ако не можете да намерите такова мляко, има и други начини. 

Съобразно с техния размер, растенията имат най-силно витално тяло съставено от двата по-нисши етера, чиято функция осигурява асимилирането на физическата храна. Затова зелените зеленчуци, дори и да са престояли на пазара за определено време, са презаредени с етер. Марули, спанак, домати и ягоди са сред растенията които имат желязо в изобилие. Ако се откажете да ги готвите, като само ги оставите във вода за един час преди ядене за да станат по-крехки, скоро вие ще увеличите етера в тялото си и желязото в организма си. След това няма да бъдете повече анемични и няма да ви грози опасност от вампиризъм. 

### <h3 id="question-49">ВЪПРОС No.49: ЕГОИЗМЪТ КАТО ПРИЧИНА ЗА ВСИЧКИ БОЛЕСТИ</h3>

В Танхойзер вие казвате, че болестта е съпроводена с душевен растеж в по- малка или по-голяма степен. Прочетох, също така, в лекция 11, ‘’Духовно зрение и интуиция’’, че твърдите че болестта е проява на незнание и, че пропорционално на това доколко Христос се е родил в нас, сме по-здрави или предразположени към заболявания. Тези два пасажа, според мен, не са съвместими? 

Отговор: Обаче въпреки всичко те са напълно съвместими. Докато Христовия живец не ни озари отвътре, ние не разбираме дълбокия смисъл на законите на природата, не ги следваме и се разболяваме поради невежото си действие против тези закони. Както Емерсон го формулира, болният човек е един нарушител в процес на разкриване; той е нарушил законите на природата. Затова е необходимо да се проповядва евангелието на Христос. Всички ние трябва да се научим да обичаме нашия Бог с цялото си сърце и с цялата си душа, а също и нашите братя както обичаме себе си, защото всичките ни неприятности на този свят, дали го осъзнаваме или не, произлизат от един факт – нашия егоизъм.. Ако храносмилателната функция е разстроена, каква е причината? Не е ли поради това, че сме претоварили нашия организъм защото сме се ядосали и сме изтощили нервите си опитвайки се себелюбиво да накараме някого да ни служи и сме възмутени и гневни защото не сме успели? Във всеки случай, егоизмът е основната причина за болести, мъка и болка. Егоизмът е върховния най-голям грях на невежеството. 

### <h3 id="question-50">ВЪПРОС No.50: ЕСТЕСТВОТО НА БЕЛИТЕ КРЪВНИ ТЕЛЦА</h3>

Вие сте написали в Космогонията на Розенкройцерите, че белите кръвни телца не са полицаите на организма. Тогава какъв е техния произход и какво е тяхното предназначение? 

Отговор: За да се изясни проблема на обикновения читател, първо е необходимо да се спомене, че освен плътното тяло, което е видимо за всички нас, има по- ефирни носители които проникват този организъм и които са източникът за цялостното му функциониране.Един от тях е виталното тяло съставено от етер което поддържа плътното тяло посредством хранителните вещества които ние вкарваме в организма. То управлява всички жизнени функции, като например дишането, храносмилането, асимилирането и т.н. и работи чрез симпатичната нервна система. Един друг, още по-ефирен носител се нарича тяло на желанията. Това е носителят на нашите емоции, чувства и стремления и той изразходва енергията съхранена в плътното тяло от жизнените процеси като си служи и контролира церебрално-гръбначната или волевата нервна система. В процеса на неговата дейност, това тяло на желанията непрестанно руши тъканта изградена от виталното тяло и борбата между тези два насители е причина за съществуването на това което наричаме съзнание във физическия свят. Етерните сили във виталното тяло действат по такъв начин, че да преобразуват колкото се може повече хранителни вещества в кръв и това е висшата проява на виталното тяло. 

В по-нисшите животни, от птиците надолу, които се намират изцяло под контрола на невидим опекун наречен Групов Дух, кръвните клетки имат ядро, но при по- висшите бозайници които се намират на границата на индивидуализацията, и особено при човек който е станал индивидуалност, вътреживеещ (обитаващ) Дух, кръвните телца нямат ядро. Дори в зародиша, който се формира под контрола на майчината душа през първите три седмици, и поради това има кръвни телца с ядро през този период, те престават да се образуват веднага след като Его, който трябва да живее в това тяло, влезе в него. Това става около 21вия ден след зачеването и в момента на оживяването, вътре живеещият в зародиша Дух вече е унищожил всички телца които имат ядро. От този момент нататък, такива не се създават защото Его трябва да е господар на своето тяло-носител. Това няма да бъде така, ако има ядро в кръвните телца което би представлявало опорна точка на друг Дух. Лесно може да се демонстрира, че животът се намира в кръвта, защото докато понякога може безнаказано да се ампутира една ръка или един крак, не е възможно кръвта да бъде източена от тялото без това да го убие. 

Така че, точно кръвта е носител на Его и така както през изминалите еони на развитие ние сме изкристализирали материя с цел да построим нашето плътно тяло, така сега е предопределено да етериализираме нашия носител с цел да повдигнем себе си и света от царството на материалността в царството на духовността. Естествено, затова Его се стреми първо да направи кръвта като газообразно вещество и пред духовното зрение тази червена без-ядрена кръв не е течност, а газ. Няма аргументи против твърдението, че в момента когато пробием кожата си кръвта която изтича е течна. В момента в който отворим клапата на парен бойлер, газта също се втечнява, но ако направим един модел на парен двигател от стъкло и гледаме как парата работи, ще виждаме само как буталото се движи напред и назад под действието на невидима сила – парата, захранваща го с живот. По подобен начин както живата пара вътре в бойлера е невидима и във вид на газ, така също живата кръв в човешкото тяло е газ и колкото по-високо е нивото на развитие на даден Его, толкова по-етерна, той може да направи кръвта. 

Когато посредством жизнените процеси храната е достигнала това най-висше алхимично състояние, тогава започва процесът на кондензиране и кръвта-газ се оформя в тъкан в различни органи за да замени това което е било изхабено или унищожено при различните действия на тялото. Далакът е входната врата на виталното тяло. От там слънчевата енергия, която изобилства в атмосферата наоколо, влиза под формата на постоянен поток за да поддържа жизнените ни процеси и там се води най-жестоката битка между тялото на желанията и виталното тяло. 

Притеснения, страх и гняв влияят върху процеса на кондензиране в далака. Като резултат се получава петънце от плазма и то веднага се грабва от мисъл- елементал, който образува ядро и се въплътява в него. След това започва да живее рушейки, сработвайки се с други отпадъчни продукти и елементи на които са на разположение, образували се някъде, превръщайки тялото което би трябвало да бъде храм на вътреживеещ Дух в гробница. Затова, може да се каже, че всяко бяло кръвно телце което е било превзето от външно съзнание е загубена позиция. Колкото повече такива загубени позиции има в организма, толкова в по- малка степен тялото е под контрола на Его. Затова те се срещат в по-голямо количество в болни хора, отколкото в хора с добро здравословно състояние. Също така, може да се каже, че човек с добър и жизнерадостен характер или човек който е религиозен и има силна вяра и доверие в божествените провидение и любов, ще има много по-малко загубени позиции или бели кръвни телца отколкото тези които са винаги тревожни или раздразнителни. 

### <h3 id="question-51">ВЪПРОС No.51: ПРИЧИНАТА И ЛЕЧЕНИЕТО НА ПРОСТУДНИТЕ ЗАБОЛЯВАНИЯ</h3>

Бихте ли били така любезни да изложите становището си относно причините и лечението на простудните заболявания? 

Отговор: Ние живеем в ерата на микробите и серумите(ваксините). Всяко заболяване, се предполага, че има своя микроорганизъм и се дава антидот като предпазно средство или като лечебно средство. Смята се, че антидотът е безвреден и се прилага дори при простудно заболяване, като се твърди, че ако процесът е успешен, човек от този момент нататък ще има имунитет. Може би, един ден всички различни антидоти ще бъдат обединени в един elixir-vitae който ще ни осигури имунитет срещу цялата армия от болестотворни микроби! Сериозно, колко куриозна ситуация се получава. Човек е завладял целия свят и е посял ужас в сърцата на всички същества до които може да се докосне с различните инструменти които е създал за тяхното унищожение. Дори и най- голямото създание трепери от страх пред него, а той от своя страна се страхува от същества толкова миниатюрни, че може да ги види само с помощта на най- мощния микроскоп. Тези малки микроби са толкова вредни, че най-способните измежду хората на света прекарват целия си живот в усилия да обуздаят опустошителната способност на този микроскопичен враг. 

Истината е, че тези микроорганизми съществуват, но истина е също така, че те не могат да се внедрят в организъм който се намира в нормално здравословно състояние. Това се случва само когато поради други причини нашето тяло е отслабено и тогава болестотворните микроби могат да намерят добра среда и да започнат своя разрушителен процес. Този който има сияйно здраве, използваме този израз в буквалния му смисъл, може без страх да влезе във всеки изолатор за болни от чума дори да има повече микроби квадратен инч по кожата на пациентите, отколкото е броят на хората по целия свят. Докато човекът е в сияйно здраве те не могат да окажат влияние върху него. 

За да се изясни значението на тази фраза сияйно здраве трябва често да повтаряме факта, който учените започват да откриват, че нашето тяло е проникнато от етер който е в такова голямо количество, че в повечето случаи се излъчва извън тялото. Човек, който притежава духовно зрение, вижда вътре в плътното тяло друг носител, който наподобява плътното тяло напълно, орган по орган, и който е изграден от етер. Той също вижда как през далака има непрекъснато вливане на етерна животворяща енергия която претърпява химическа промяна в слънчевия сплит и след това се движи циркулирайки из цялото тяло като оцветен в убито-розово флуид с лек пурпурен оттенък. Този етерен флуид се излъчва радиално от периферията на цялото тяло през всяка пора на кожата изнасяйки със себе си огромно количество от токсични газове, които са се образували от храната която сме поели в организма си и която сме предпочели защото повече ни е радвала очите или ни е била повече вкусна, отколкото заради хранителната стойност която е притежавала. 

Докато това витално излъчване на етерна жизнена енергия е достатъчно силно, то не само че извежда токсините от организма, но и предпазва от навлизане на опасни организми, принципът е същия като този който препятства навлизането на мухи и други насекоми в сграда през отвор в който е монтиран вентилатор насочващ течението на въздуха навън. Но в момента когато вентилаторът спре, пътя за различните видове насекоми е отворен и те нападат сградата. По подобен начин, ако по някакви причини човешкият организъм стане неспособен да асимилира достатъчно количество витална енергия за да поддържа тази радиална еманация, също става възможно за опасните микроорганизми да навлязат и да заемат позиция в организма където те след това започват разрушителното си действие до влошаване по-нататък на здравето.От позицията на тези факти, предпазването от болести се ограничава до проблема как да пазим организма от задръстване, така че течението на радиалната жизнена енергия да не бъде застрашено. Когато състоянието на заболяване на организма се е установило, процесът на лечение трябва да включва въздействие за отпушване на задръстените канали, за да бъде успешно. 

Публикувано е изказване на Д-р Harvey W. Wiley, бивш ръководител на ‘’Бюрото за Химическа Наука във Вашингтон’’ което гласи, че най-добрият начин да се излекува простудно заболяване е да се вземе едно шишенце с лекарство против кашлица, да се сложи на масата в стаята на пациента, да се отворят всички прозорци и шишето с лекарството да се изхвърли през един от тях. С други думи, вместо да се взимат лекарства против кашлица и настинка, осигурете си много чист въздух. Без съмнение, има много мъдрост в този съвет, но той е само началото. Ако той беше казал: ‘’Донесете също така и хубава вечеря, закуска и обяд на пациента и ги изхвърлете след шишето с лекарството’’, той би се приближил много по-близо до излекуването на настинката. Защото, без страх от успешен оборващ аргумент, може да се каже, че най-голям брой заболявания за които се казва, че организмът е предразположен към тях, се причиняват от поемане на твърде много и от неподходящ вид храна, а също така и от липса на достатъчна сдъвкване. Последното, може би, е най голямата от грешките ни. 

Барон Мюнхаузен, признатият шампион по фантазиране, разказва как когато бил на луната открил, че хората там си приготвят храната като нас, но вместо да сядат на масата и да я ядат хапка по хапка, те просто отваряли една вратичка в лявата половина на тялото си и пъхали храната в стомасите си. За сега ние още не сме достигнали този етап, но сме много близо до него. Начинът, по който средностатистическият американец поглъща без да сдъвква храната си, е най- малкото достоен за съжаление. Закусвалните за бързо хранене с неудобните си места за сядане където човек не може да се отпусне докато поема така наречената храна, са национална заплаха. Всеки, който е седнал да се храни в едно от тези места, се е заел да постави рекорд по поглъщане на най-голямо количество храна за единица време. И ужасната практика за замразяване на всичко за да се запазва в продължение на много месеци с цел определена средна класа хора и богати собственици на големи магазини да могат да надуват цените за собствената си печалба, добавят в немалка степен опасност за влошаване на здравето, която заплашва всяко общество в така наречения цивилизован свят където тези съмнителни методи са на мода. От тези ‘’чисти’’ хранителни продукти презаредени с токсини ние се стремим да изградим нашите тела и това, както е добре известно, е съпроводено с трансформирането на колкото се може повече от тях в кръв, като остатъка трябва да се елиминира като отпадъчен продукт. 

Обичайно е медицината да следи дали се осъществява нормално отделяне на отпадъчните продукти, независимо от естеството на заболяването. Всеки, който се опитва да се пребори с настинка, е необходимо да копира този мъдър способ и да следи за стимулирането на нормална екскреторна функция до възможно най- висока степен, защото това е един важен начин за освобождаване на организма и за позволяване на жизнената енергия да протича отново през него. Другата част от храната, която е трансформирана в кръв, не остава в течно състояние, а се превръща в газ или дори се етеризира, в зависимост от развитието на Его в чието тяло протича този процес. Тя се движи в цялото тяло както парата в един бойлер и когато идва в съприкосновение със студения въздух, през порите задръстени от голямо количество хранителни токсини и частично обезчувствени, така че не могат да отговарят на импулсите от нервната система, които иначе биха ги затворили частично срещу студа, кръвта се втечнява или част нея се втечнява, става пречка и натоварва тази част от кръвообращението която е засегната. Като резултат се образуват микроорганизми които формират гнойта която ние усещаме като възпаление на сливиците вследствие настинката. 

Човек, който е получил нараняване и е загубил известно количество кръв, се чувства слаб. Същото се случва с човек чиято кръв е била изстудена в него и причината е същата, но този който има настинка трябва допълнително да положи усилия за да се освободи от вредната отпадъчна част преди да може да бъде излекуван. Преяждането, лошата храна и неправилното сдъвкване не са единствените причини за простудните заболявания. Има един факт добре известен на всеки окултист, че всичко което се намира във видимия свят е проявление на нещо което е съществувало преди в невидимите царства на всемира и наистина не е изключение. Като знаем, е има един неизменен закон на причинно-следствената връзка и че не може да има последствие без да има в основата си съответната причина, лесно можем да разберем истинността на това твърдение. Сигурно е също така, че нищо не може да ни се случи без да сме го заслужили по някакъв начин и затова ако търсим причините в невидимите области ще открием, че те естествено трябва да са свързани по някакъв начин с нас самите. 

Настинката, която преживяваме тук и която е неприятна проява за нас, е израз на нещо което е съществувало в нас преди това, но какво? Н този въпрос със сигурност може да се отговори с твърдението, че нашата душевна нагласа е най- важен фактор за състоянието на здравето ни. Това също е много добре известно на медицината и на всички хора заангажирани в сферата на нейната дейност. Един човек, който обикновено е оптимистично настроен, чиито устни са с извити нагоре ъгълчета, винаги готов да се засмее широко, ще се установи че има силен имунитет срещу простудни заболявания и други болести. От друга страна, човек с отпуснати надолу ъгълчета на устните и с угрижена физиономия, който винаги се тревожи за различни неща които никога не се случват, който вижда враг във всеки срещнат, и непрекъснато подхранва чувства на злоба и яд срещу измислените или реалните си врагове, чрез тази душевна нагласа той се свива в черупката и препятства излъчването на радиалните етерни жизнени енергии. Затова той е жертва на всички болести присъщи на плътта. И няма да може да бъде излекуван с всички възможни лекарства докато не се научи да изостави мрачното си отношение към живота. Тези случаи, разбира се, са крайни, съществуват всички възможни градации както и смесени случаи на тези два вида характери. Обаче, ще се установи че здравето на човек се променя едновременно с неговото отношение към живота в почти абсолютно точно съответствие. 

От изложените по-горе разсъждения, можем да извлечем следното заключение: най-добрият начин за съхранение на добро здраве е един оптимистичен характер който гледа на живота без страх и вижда приятел във всеки. 

Трябва да съществува, също така, благоразумие и подбор, що се отнася до храната. Трябва да избягваме излишъци. По-добре е да се яде твърде малко отколкото твърде много, и трябва да обърнем внимание на това, да си осигурим удобно място където да седнем и да се отпуснем докато бавно и спокойно сдъвкваме храната си. 

Трябва да се обърне внимание и на отделителния процес и ако не е нормален или близо до нормата, трябва да се приемат подходящи храни богати на целулоза за да подобрят тези процеси. 

За да обобщим в едно изречение: бъдете жизнерадостни, бъдете умерени в храненето. Весел характер, умереност в храната и добра отделителна функция е комбинацията която би излекувала почти всички болести присъщи на плътта. 

### <h3 id="question-52">ВЪПРОС No.52: ХРАНАТА НА БЪДЕЩЕТО</h3>

След като еволюционният процес изисква от време на време промяна в човешката храна, бихте ли били така любезни да изложите някои характерни особености на храната на бъдещето? 

Отговор: В настояще време поетата храна се разпада на съставните си части чрез топлината вътре в тялото. По този начин химическият етер проникващ всяка частица на храната се обединява с химическия етер на нашето витално тяло. Храната, намагнетизирана от Слънцето в растението по този начин, бива асимилирана и остава с нас докато този магнетизъм се разреди. Колкото повече храна, непосредствено взета от почвата поемаме, толкова повече слънчев магнетизъм тя съдържа. Съответно, тя ‘’остава с нас’’ най-дълго ако е приета в сурово състояние. Ако храната е била подложена на термична обработка, част от етера който е съдържала бива загубен, тъй като част от фините частици се отделят с нагряването и се намират във въздуха на кухнята като мирис на храната от която са се отделили. Съответно, клетките на сготвената храна остават като част от нашето тяло за по-кратко време, отколкото в случая на сурова храна, а храната която вече е била асимилирана от животното има много малко собствен химически етер (с изключение на млякото което се получава посредством витален процес и има по-голямо количество етер отколкото всеки друг вид храна). Следователно, що се отнася до животинското месо, може да се каже, че повечето от химическия етер на фуража е бил преминал във виталното тяло на животното преди то да бъде убито, а със смъртта виталното тяло напуска трупа. Затова месото се разваля много по-бързо отколкото растителната храна и остава ‘’с нас’’ само за кратко време след като сме го изяли. 

Смърт и болест в голяма степен се случват благодарение на факта, че ние се препитаваме с храна съставена от клетки лишени от техния индивидуален химически етер, получен по време на растителната асимилация. Този етер е различен и не трябва да се бърка с планетарния химически етер, който прониква минерал, растение, животно и човек. Но месната храна, лишена чрез смъртта от индивидуалното витално тяло което е одушевявало животното докато е било живо, е наистина е редуцирана до своята химическа минерална или само планетарна форма и като такава е от малка полза за виталните процеси. Фактически, тя е вредна и трябва да бъде отстранена от организма колкото се може по-бързо. Но бидейки минерални, тези частици от месото са мъртви и трудно подвижни. Затова те постепенно се натрупват. Дори и тази част от растителната храна, която е във вид на пепел и минерал, остава в организма ни, така че осъществява се постепенен процес на задръстване, който ние наричаме растеж. Това се получава защото отнемаме химическия етер от растението или от друг вид храна. Ако бяхме като растенията и имахме способността да насищаме минералите с етер, ние наистина бихме могли да ги асимилираме и да растем до гигантски размери, но така както е, мъртвият минерал се натрупва все повече и повече докато накрая растежът спира, защото силите ни за асимилиране стават все по-малко ефективни. 

В бъдеще, ние няма да храносмиламе храната си вътре в тялото, а ще екстактираме химическия етер и ще го вдишваме – инхалираме през носа където той ще влиза в контакт с хипофизата. Тя е основния орган на асимилация и растеж. Тогава тялото ни ще става все по-етерно, жизнените процеси няма да бъдат спъвани от задръстване с отпадъчни продукти и в следствие на това болестите постепенно ще изчезнат и животът ще се удължи. В тази връзка важно е да се спомене, че често готвачите не чувстват желание за ядене. Наситената миризма при готвенето до голяма степен ги засища. 

Науката постепенно възприема истините които преди това са били разкривани от окултните знания и вниманието й все повече се насочва към жлезите с вътрешна секреция, което ще даде отговорите на много загадки. Обаче, изглежда учените все още не са наясно че съществува физическа връзка между хипофизата, главния орган на асимилацията и поради това на растежа, и надбъбречните жлези, които изхвърлят отпадъчните продукти и асимилират белтъците. Те двете, също така, са физически свързани с далака, тимусната жлеза и щитовидната жлеза. Важно е, в тази връзка, от астрологическа гледна точка, че хипофизата се управлява от Уран, който е по-високата октава на Венера, която управлява слънчевия сплит където се намира семенния атом на виталното тяло. Така Венера пази входа на виталния флуид идващ директно от Слънцето през далака, а Уран е пазител на входа през който влиза виталността чрез физическата храна. Смесването и хармонизирането на тези два потока е това което създава латентната сила съхранена в нашето витално тяло докато не се преобразува в динамична енергия от марсианската природа на желанията. 

<h2 id="section-4">РАЗДЕЛ IV: Въпроси отнасящи се до НЕВИДИМИ СВЕТОВЕ</h2>

### <h3 id="question-53">ВЪПРОС No.53: СЪЗНАНИЕ В НЕВИДИМИЯ СВЯТ</h3>

Бихте ли ми казали дали Гн. Хайндел може да функционира във света на Его? Ако може, би ли се свързал той с моя Его и би ли ми дал следната информация: Аз искам да знам кой е моя Его и какво възнамерява да прави със своя земен живот, също така как мога да придобия всекидневно и непрекъснато съзнание с него? 

Отговор: Докато е в будно състояние през земния живот Его функционира във видимия свят като един вътреживеещ (вътрепребиваващ) Дух, но през часовете когато човек спи Его е в Света на Желанията, където той също така престоява за определен период от време след смъртта. Следващите състояния в следсмъртното съществуване преминават в Областта на Конкретната Мисъл която е Второто Небе. Над него е Областта на Абстрактната Мисъл, която се нарича Третото Небе, дома на Его, който от там предприема пътешествие през земния живот с цел натрупване на жизнен опит и душевен растеж. 

Докато е тук на земята се формират връзки с други хора, които според закона за Причинно-следствената Връзка пораждат определени последствия, рано или късно. Те се проявяват като предопределеност или съдба. Чрез нашето преднамерено или невежествено нарушаване на законите на живота, през отминалите времена ние сме натрупали дълг от злонамерени действия който все някога трябва да бъде изплатен. Ние трябва да пожънем каквото сме посели преди отново да станем духовно пречистени и свободни. Ако узнаем всичко за тази предстояща надвиснала съдба, когато част от дълга предстои да се отработи, това би парализирало от ужас повечето от нас, а да се види цялото страшно натрупано количество би смазало, вероятно, и най-силния Дух докато той не е станал поне отчасти просветен и не се е научил да се съобразява със и да се подчинява на всемирните закони достатъчно добре. Когато тази велика светлина е изгряла в сърцето на някой човек и той се чувства като изоставен Дух далече от своя Отец в Небесата, когато той крещи от цялата си душа: ‘’Аз искам да отида при моя Баща’’, и ако този стремеж към съединение се е появил дори преди духовното зрение, тогава за първи път той се изправя срещу въплъщението на своята съдба, наричано от окултистите ‘Обитателя на Граничната зона’’. 

Това създание посреща стремящия се при портата между видимия и невидимите светове. Когато той си позволи да пристъпи в тези светове, които той преди е виждал само с духовното си зрение, той се изправя очи в очи с този Обитател на Границата и не може да премине докато не придобие ясна представа за него. Всеки ново-посветен трябва да погледне в лицето този ужасяващ призрак както Glyndon е сторил в Bulwer Lytton’овия роман ‘’Занони’’. Той е невидим за обикновените хора, дори между смъртта и прераждането, но ново-посветеният, както беше споменато, трябва не само да го срещне, да го осъзнае но и да бъде смел и да дръзне да премине покрай него и да го отмине. Той трябва да положи тържествена клетва, че ще направи всичко възможно за да изплати дълга, чието въплъщение е този призрак, а също така и клетва за пазене в тайна на случилото се. 

Когато вие отправяте молба да знаете кой е вашия Его, вие молите точно за тази информация която Обитателят на Границата на невидимия свят скрива от вас под действието на милостив закон на вселената, който закон никой няма привилегията да нарушава. Докато вие не сте придобили духовната сила да преминете покрай него и да разберете какво е той, това трябва да остане скрито за вас. Дори тогава няма да има непрекъснато съзнателно общуване между висшето Аз и личността. Това ще бъде характерна през много по-късен етап от еволюцията когато ние ще сме одухотворили напълно нашите тела-носители в душевна есенция. Затова, за вас има само един начин да откриете това което искате да знаете и той е като се заемете сериозно за проблема вие самият. Ако продължавате да търсите, ще намерите, но помнете, не съществува царски път към това познание. Никой не може да ви го даде на готово или да ви го продаде и всичко което ние, които сме го постигнали преди вас, можем да направим за който и да било, е да му покажем пътя и да го окуражим да върви по него независимо от всяка стъпка назад и всички пречки, с увереност, че каквото е било постигнато от други и той може да постигне. Всеки притежава същата божествена сила и е в състояние да успее, като всеки друг. 

### <h3 id="question-54">ВЪПРОС No.54: ХОРАТА В СВЕТА НА ЖЕЛАНИЯТА ВИЖДАТ СЛЪНЦЕТО</h3>

Дали хората в Света на Желанията или в Етерната Област виждат слънцето което ние виждаме и не се ли въртят тези области заедно със Земята както атмосферата й? Ако това е така, защо там също да няма ден и нощ? 

Отговор: Причината поради която ние имаме ден и нощ, светлина и тъмнина, е защото земята е непроницаема за нашата физическа светлина. Затова когато Слънцето се намира от другата страна на земята ние не можем да виждаме през този физически глобус светлината, нито пък можем да възприемаме светлинните лъчи които преминават през нея със своето физическо зрение, въпреки че има такава невидима светлина посредством която ясновидците виждат еднакво добре в това което ние наричаме тъмнина и в това което наричаме светлина. Вярно е, че атмосферата на земята се върти заедно с нея, същото прави и материята на желанията която изгражда Света на желанията. Обаче, тези които са в следсмъртно състояние и се намират в Света на Желанията, виждат през земята толкова лесно колкото ние виждаме през стъклена плоскост. Освен това, по- голямата част от тях обикновено са толкова далече от физическата земя, че дори и директните лъчи от Слънцето не биват препятствани от минералния глобус на който ние живеем във физическите си тела. Това са причините там да няма нито ден нито нощ. Също така там няма и сезони, на тези светове има вечен ден и вечна светлина. 

### <h3 id="question-55">ВЪПРОС No.55: ПРОБЛЕМЪТ СЪН</h3>

Един господин в перфектно физическо и психическо здраве сънувал един и същ сън почти всяка нощ в продължение на определено време и в съня той е говорил пред събрали се хора, които са били предимно негови приятели и познати. Той им обяснявал, че сънува и че всички които са намират пред него са създания от неговия сън. Някой от присъстващите го попитал какво доказателство може да представи, че е прав твърдейки това и той му отговорил, че ще помисли върху въпроса когато се събуди и ще им разкаже какво е премислил когато следващия път се срещнат в страната на сънищата. Т всички му се присмивали и го наричали фантазьор. Този сън много го озадачава и той има силно желание да разбере как може да убеди тези създания от съня, че преживяното наистина е сън. 

Отговор: За да бъде човек в състояние смислено да разсъждава за различните състояния на човешкото съзнание – будно, сън със сънища и т.н. – е необходимо да има познания за строежа и функциите на различните ефирни тела-носители които заедно с плътното тяло образуват това комплексно създание което наричаме човек. 

На света ние различаваме четири царства: минералното, което е лишено от чувства въпреки, че може да отговаря и реагира на стимули, не може да чувства нито любов нито омраза. Под парния чук или в пеща неговата форма и състав могат да се променят, но то никога не дава признак на емоции. Неговото съзнание прилича на съзнанието на човешко същество в най-дълбок транс или в състояние на смърт, когато е налично само физическо тяло. 

Растението е различно. То живее и диша. То поема въглероден двуокис, който съставлява голяма част от неговото тяло. То отделя животворния кислород. Сокът се движи в стъблото и листата му. Накратко, то демонстрира същия феномен от живота който ние изпитваме по време на сън без сънища, защото в това състояние нашето плътно тяло е проникнато от виталното тяло съставено от етер, а подобно тяло прониква физическото стъбло, листата и клоните на растението. Но растението също не познава емоции. Любов, омраза, радост и скръб са му чужди, защото то няма тяло на желанията, такова каквото имат животното и човека. Поради това, че притежават тези тела-носители, животното и човекът са също така в състояние да се движат и да се стремят да задоволяват желанията си. И накрая, човек използва ума, тяло-носител който животното не притежава и в будно състояние всички негови тела-носители са концентрични, прониквайки се едно друго, позволявайки му да живее, да се движи и да мисли. Но самият акт на застиване означава връщане назад към съзнанието на растение и затова задължително включва разделяне на висшите и нисшите носители. Его облечен в ума и в тялото на желанията се оттегля изоставяйки физическото тяло проникнато от виталното тяло на постелята. 

Случва се понякога, обаче, когато сме толкова обсебени от всекидневните си задължения или когато сме преуморени, когато Его не може да осъществи напълно разделяне на висшите носители от нисшите. Тогава тялото на желанията все пак прониква мозъчните центрове, защото относителното разположение на различните тела вече не е концентрично, а така да се каже изкривено. 

В това състояние мисленето е изключено и човешкото съзнание е подобно на съзнанието на животното което няма ум и поради устройството си не притежава способност да разсъждава. Затова на сънуващия дори най-гротесктните и абсурдни неща изглеждат напълно естествени, който ги приема без да се замисля точно както прави животното и сънищата които се сънуват в това състояние на човешките тела-носители, обикновено са безсмислици. Но с напредъка на цивилизацията и с процеса на заместване на егоизма от алтруизъм, се появява различно, от горе описаното, разделяне на носителите. Част от виталното тяло съставено от двата по-висши етери, които са носители на сетивното възприятие и на паметта, се взима от Его през нощта. Тогава илюзорността на света на сънищата се прекратява и човек става, което е било преди, създание със две съществувания – едното от които се живее извън тялото в света на сънищата където той прекарва смислено разсъждавайки и преценявайки своите собствени действия и действията на другите хора които той би могъл да срещне. Тъй като той не се е научил да фокусира своето съзнание когато излиза и отново влиза в тялото, той не е в състояние винаги да осъществява правилно разделяне на носителите си, а също така и да донесе обратно надеждна образна памет за това което се е случило. Само посвещаването във вътрешните сфери може да даде необходимите познания. 

Очевидно, господинът от въпроса има при себе си разсъдъчните си способности в страната на сънищата, но още не разбира действителността в този свят. Той греши когато предполага, че групата от хора пред която говори е просто ‘’създание на неговия сън’’, и съвсем не е невъзможно, ако той събере кураж и попита някой от тези които е видял в сънищата си дали те са присъствали на такова събиране, отговорът да бъде положителен. Освен това, когато нашият отговор стигне до него, все още е възможно той да се събере през деня с хората които е видял в сънищата си и да ги подготви за въпроса преди да им го зададе, почти сигурно е че ще се намери някой който ще помни и който ще е преминал през същото преживяване, за което господинът е написал. 

Разбирайки, че преживяванията в съня не са илюзорно съществуване, а реалност, няма как да се докаже на хората от страната на сънищата, че тя е една илюзия. 

### <h3 id="question-56">ВЪПРОС No.56: СЪСТОЯНИЕ НА ТРАНС</h3>

Ако е възможно да се предизвикат по неестествен начин чрез упойващи вещества или по друг начин, за което съм чел, различните мистични състояния, как ученикът ще разпознае истинското от фалшивото? Как да правим разлика между духовно просветление и психическо интоксикиране? 

Отговор: Много от хората на науката, които са се занимавали с изследване на пара-психически феномени, са проваляли работата си чрез поддържане на скептицизъм до абсурдни размери, така както например един от тях се изказа в присъствието на автора, че той няма да повярва в духове дори да види такъв, защото няма духове и той ще знае, че нещото което е помислил за дух, трябва да е било само халюцинация. Те са като лукавия келт който се преструвал, че би желал да бъде убеден, а след това добавял с възможно най-голямата интензивност която е бил в състояние да вложи, фразата:’’Обаче, покажи ми човека който може да го направи’’. 

Това е което (Psychic Research Movement) ‘’Движението за изследване на екстрасензорния феномен’’ е постигнало, обаче: то е събрало огромно количество от факти, които имат много висока стойност за изучаването на невидимите фази на живота когато ги проучваме, независимо от квалификациите в които са ограничени от традиционната наука. 

Покрай другите неща, установено е в много случаи когато медиумът е бил без образование, че състоянието на транс е демонстрирало у него такива способности, които са учудили извънредно много присъстващите. Документиран е един случай когато една прислужница, която в нормално състояние е била едно невежо и без всякакво образование момиче, провела разговор на староеврейски език на много високо ниво, докато е била в състояние на транс, тогава възниква въпроса, как е възможно това? Съществува само една теория която може да даде адекватно обяснение обхващащо всички факти във всички случаи, а именно, че ние всички сме достигнали нашето сегашно ниво в скалата на еволюцията след много дни във великото училище на живота; през всеки живот ние сме научавали уроци и продължаваме непрекъснато да учим още. Така, с течение на времето сме натрупали огромно количество от знания, което се увеличава ден след ден и живот след живот. 

Нашите тела-носители също са станали по-съвършени, по-чувствителни и ефирни, но нито едно тяло на света не е в състояние да изрази всичко което вътре-живеещият (вътре-пребиваващият) Дух знае. Нито пък това е целта на божествените Йерархии които ръководят нашата еволюция, защото такова съвършенство би ни попречило при съсредоточаването на усилията ни върху определените уроци които трябва да научим тук при тези определени условия. Да вземем например, случая с тази неука прислужница която транс медиумът е проявил като човек с научни познания. Преценявайки фактите от този случай, тя е притежавала, според мнението на автора, блестящи умствени способности в предишно съществуване, но вероятно е била горд, арогантен и надменен човек. В следствие на това, е станало необходимо да й се даде урок по скромност и тя се е родила в семпла среда където не са и били предложени никакви възможности за образование. Поради което, мозъкът умствените й способности са останали неразвити и тя се е принизила до положението на слугиня, близо до положението на робиня, често срещащо се в Централна Европа, така че тя да може да се научи на скромност и смирение. 

Тази група от случаи демонстрира притежаването на много по-голям обем от знания и опитност които са в латентен и неявен вид във всеки човек и които стават достъпни когато нормалния сетивен живот на тялото затихне за определено време. 

Също така, трябва да се отбележи, че този феномен много рязко и напълно се различава от екстрасензорната активност, наблюдавана под контрол на дух. Според наблюденията на автора на стотици случаи,, когато медиумът е под контрола на дух, Его на медиума облечен в своите ефирни тела, бива изтикат извън тялото и тогава контролиращият дух стои зад жертвата манипулирайки езика и крайниците посредством (medulla oblongata) междинния мозък и гръбначния мозък карайки я да се движи или да говори както духът си пожелае. ‘’Светлината на живота’’ тогава се вижда като горящ факел издигаща се от гръбначния канал и междинния мозък, където се чува звук някак си наподобяващ бръмченето на дъга генерирана от променлив ток. Друга издаваща звук светлина излъчвана от контролиращия дух засенчва напълно първата и така държи физическото тяло в състояние на безсъзнание. Но наистина е тъжно да се слуша отчаяното бръмчене на светлината на живота на жертвата бореща се срещу агресора. 

Този феномен отсъства при групата на случаите при които транса е причинен от внушение или самовнушение. Тогава Его, също така, е изтикан от своето плътно тяло и може да бъде видян как стои срещу него манипулирайки крайниците и органите за говор и използвайки тялото както желае, доколкото тази външна позиция позволява. Но при тази група от случаи светлината на живота си тананика своята мелодия спокойно и със задоволство; тогава не може да се усети елемент на борба, както при обладаването от контролиращ дух. Така че, човек притежаващ духовно зрение може да разграничи тези две групи една от друга. Също така, феноменът на транс възникнал по този начин, не се различава от този който е предизвикан от упойващи вещества, поне доколкото авторът е бил в състояние да наблюдава, с изключение, разбира се, на това, че за Духа не е възможно да се върне в тялото си-носител докато не се е изчерпало действието на упойващото вещество. 

‘’Но как ученикът може да различи истинския от предизвикания по изкуствен начин, как да се направи разлика между истинското духовно извисяване и екстрасензорната интоксикация?’’ пита задаващият въпроса. Състоянието на транс никога не е белег на духовно просветление, без значение как е предизвикано. То е болезнено и ненормално състояние и не би трябвало да се практикува от никой който се стреми към духовно просветление. Съществува само един истински път към познание от първа ръка, единственият правилен път към духовно просветление, и той е чрез култивиране на вашите собствени душевни сили. Изградете вашето тяло на душата чрез търпеливо постоянство в усилията за водене на правилен(праведен) начин на живот, пояснявайте нещата на другите които значат по-малко от вас използвайки малкото познания които вече притежавате, търсете възможности за служене на другите при обичайните обстоятелства, а също така и при по-сериозни, съобразно вашите способности и възможности. Тогава, един ден, ще престанете да виждате като през замъглено стъкло и ще узнаете за всичко сами без да разчитате на други. 

### <h3 id="question-57">ВЪПРОС No.57: СРЕЩИ С РОДНИНИ ПО ВРЕМЕ НА СЪН</h3>

Дали по време на сън наистина се осъществява контакт с близките и приятелите ни, които са били извън тялото от преди двадесет години или това е просто действие на паметта? 

Отговор: Обикновено срещащата се продължителност на пребиваването на човек в Света на Желанията, след напускане на тялото при смърт, е една трета от продължителността на живота преживян в тялото, но това е само средностатистическо правило. Има много случаи при които престоя е съкратен или удължен. Например, ако човек изпълнява духовните подготвящи упражнения на Братството на Розенкройцерите, особено Ретроспекцията вечер, той би могъл чрез този способ, при условие че е много искрен при изпълняването й, напълно да отстрани необходимостта от съществуване в Чистилището. Картините от епизодите когато той се е отнесъл лошо с някого биха могли да бъдат изтрити от семенния атом в сърцето му чрез разкаянието и за него не би съществувал процес на изкупване на грехове в Чистилището. Когато е извършил нещо достойно за благодарност, то ще се абсорбира като пабулум за душата и това ще съкрати значително, а може би дори ще елиминира живота на Първото Небе. И така, този човек би бил освободен в някаква степен, а дори и напълно, за да може да се посвети в служба на човешкия род в отвъдното и като такъв, той би могъл да остане в по-ниските области. Обаче, за него те няма да са Чистилище или Първо Небе. Много от най-светите ученици вършат тази човеколюбива работа много години след като са преминали в отвъдното. 

Има някои, обаче, които веднага отиват на Второ Небе. Растежът на душата придобит по време на живот посветен на помагане на другите който ги освобождава от съществуване в Чистилището и на Първо Небе, също така им дава възможност да извършват определени проучвания там и да преминат през определено обучение, което ще им даде възможност да заемат по-високо и по- добро положение като помощници(помагачи) на човечеството в бъдещ живот. Тази група от хора, поради това, не може да бъде видяна от приятели и близки когато напуснат тялото по време на сън. 

Има други групи, които ако може да се каже така, стават безсмъртни в злото. Не точно безсмъртни, но вкопчването на техните витално тяло и тяло на желанията, ги принуждава да стоят в долните области на невидимия свят най-близо да физическия свят в който ние живеем, както подробно е обяснено в серията уроци публикувани в книгата ‘’Мрежата на Съдбата’’. 

Тази група от хора, следователно, може да бъде видяна в продължение на значителен брой години след като са напуснали тялото. Наистина, куриозен е факта, че понякога тези грешници се търсят от бивши техни приятели, които са напуснали тялото и имат нужда от помощ за да контактуват с физическия свят. Авторът си спомня един такъв пример на който е бил свидетел преди няколко години, когато една възрастна жена се готвеше да премине в отвъдното. Тя горещо желаеше да се срещне със съпруга си който беше умрял преди нея. Но тъй като той вече беше достигнал Първо Небе, неговите ръце и тялото му вече бяха преминали и беше останала само главата. Затова той едва ли щеше да може да й се покаже когато тя умре, ситуацията беше неприятна. Беше направено следното, за да облекчи преминаването в отвъдното на тази жена. 

В притеснението си за своето състояние, съпругът на жената повика на помощ един свой приятел който лесно можеше да се материализира защото виталното му тяло и тялото на желанията му бяха останали привързани здраво към него. Духът се изправил като истукан в стаята и избил книгата от ръцете на дъщерята на умиращата жена, което така силно уплашило присъстващите, че те преустановили опитите си, позволявайки на майката да си отиде. Горкият човек, който извършил този феномен, бил вече повече от двадесет години в невидимия свят и доколкото авторът може да разбере, изглежда че няма никакъв признак за освобождаване от грешното тяло в което се е облякъл; той може да остане там, може би, още два пъти или три пъти по толкова време. 

### <h3 id="question-58">ВЪПРОС No.58: ЕСТЕСТВОТО НА СЪЗДАНИЯТА КОИТО СЕ ВИЖДАТ ПО ВРЕМЕ НА ДЕЛИРИУМ ТРЕМЕНС</h3>

Какво е естеството на гротесктните и ужасяващи неща, които вижда един човек страдащ от делириум тременс? Дали те са само временни създания на въображението или наистина съществуват в долната част на Света на Желанията? И как се получава така, че алкохоликът е надарен с духовно зрение? 

Отговор: Ще се спрем първо на последната част на въпроса, защото така също ще стане ясно какво представляват нещата които се виждат при делириум тременс. 

Първо, нека бъде ясно, че има няколко вида духове. Има Его, истинска искра от Божествения Огън, сега скрит под няколко непрозрачни материални покривала – ум, тяло на желанията, витално тяло и последно. Но не маловажно, най- непрозрачното от тях, плътното тяло – покривалото от плът, най-ефикасно изключващо Духа от божественото съзнание, затварящо го в тесните граници на един мозък и едно тяло. 

Чрез процеса на еволюцията, тези тела са се одухотворявали. Техните вибрации (трептения) са се ускорявали и в много по-голяма степен Его започва да открива себе си отново, както изоставеният син е открил себе си, далече от Отеца и с желание да се завърне. Тогава посредством определени процеси той постепенно се събужда за космическото(универсално, всеобщо) съзнание. Божествената сила на органи, които са му служили като средство са духовна комуникация в далечното минало, се събуждат отново за дейност. По точно, това са хипофизната и пинеалната жлези. Когато той ще се е научил да вибрира тези малки органи, той ще е развил ново сетиво което може да бъде наречено духовно зрение, защото тогава той ще вижда Невидимия Свят и обитателите му. Има други стъпки, чрез които той би могъл след време да стане новопоявил се обитател на тези региони докато все още живее във физическо тяло, което тогава той може да напуска и да се връща в него по желание. Няма да се занимаваме сега с тази част от темата. Трябва да се отбележи, обаче, че само Дух може да постави тези малки органи в състояние на вибриране (трептене) или да събуди отново тяхната латентна способност. 

Истинската ценност обикновено се съпътства от фалшификации. Духът също има своя неистински двойник. Истинският божествен Дух е еманация в Бог – не от Бог, а в Бог.Той е Дух на Живота. Но един фалшив Дух може да се получи при процесите на ферментация и разлагане. Това е Дух на смъртта. Ние го наричаме алкохол. Това упойващо вещество, бидейки дух, също има способността да ускорява вибрациите да малките жлези, за които споменахме, но бидейки долнопробен продукт от низък процес, той не може да победи индивидуалния Дух с който идва в контакт. Затова алкохолиците генерират низки мисли които обличат в ужасяващи форми. Различни суб-човешки групи от духове, освен това, понякога одушевяват така генерираните мисъл-форми и ги задържат живи дълго време, хранейки се с изпаренията на кръв от кланиците или с миризмата от ферментацията в бъчвите и складовете за твърд алкохол, да не споменаваме за отвратителните желания излъчвани от посетителите на тези долни места. 

Поради това, когато един човек е така напълнил себе си с този неистински дух на алкохола, че малките органи на духовно зрение са усилили скоростта на вибрациите си до такава степен, че Духовният Свят може да бъде възприеман, той естествено вижда това което е подобно на него. Както един камертон, когато бъде ударен, задейства друг камертон от същия тон да вибрира, така също всеки човек бива привличан към други, притежаващи същите качества. Тези гротесктни и ужасяващи фигури са наистина етерни или интер-етерни, между Света на Желанията и етера, проникващи и двата. Те не са продукт на неговото въображение, а реални същности с повече или по-малка продължителност на съществуване, създадени от алкохолиците и от хора с чувствена природа от двата свята. 

### <h3 id="question-59">ВЪПРОС No.59: НЕБЕСНИ ПОСЕТИТЕЛИ</h3>

Защо се случва така, че ясновидците предават толкова различни картини и разкази за това което виждат в невидимите светове, така че е напълно невъзможно да се съвместят описанията им? 

Отговор: Този въпрос е обяснен изчерпателно в Космогонията на Розенкройцерите. Това се дължи до голяма степен на факта, че в невидимия свят формите са толкова пластични, че могат да променят вида си за части от секундата, давайки по този начин напълно погрешна представа на необучения наблюдател. Затова обучението е абсолютно задължително за възприятията там както и тук, но вие грешите за това, че всички не се съгласуват. Съществува значителен брой хора които са развили духовното зрение, дори може би са го придобили неволно, но които въпреки това виждат нещата еднакво и така подкрепят едни други твърденията си. Ние имаме, например, на разположение една книга написана от медицинска сестра която е присъствала при смъртното легло на много хора и там е наблюдавала точно същото за което ние сме писали в различни издания за последните десет години. Книгата се казва ‘’ Помощта на Ангелите’’, един термин използван от авторката не само за великата Йерархия непосредствено над човечеството, както е използван в Космогонията на Розенкройцерите, но и за всички човешки същества които са преминали отвъд забулващата материална преграда.. С изключение на това, обаче, книгата е пълна с преживявания описани от авторката в хиляди примери. Можем да разгледаме няколко примера от резюмето на тази книга представено в Окултен Преглед, за да покажем подобността на разкритията на тази дама с нашето учение, както е изложено в публикуваните издания на розенкройцерската литература. 

Когато тя е била на около 18 години, една нейна приятелка която се казва Маги неочаквано се разболяла сериозно и умряла в ръцете й. Веднага след като сърцето на Маги престанало да бие, тя казва: ‘’Аз ясно видях нещо да се отделя от нейното тяло приличащо на дим или пара която се издига от чайник в който кипи вода. Еманацията се издигна само на малко разстояние и там се преобрази във фигура като тази на моята приятелка която беше току що умряла. Тази фигура отначало подобна на сянка, постепенно се промени докато стана добре оформена и облечена в перлено бяла роба приличаща на облак, под която очертанията на фигурата бяха ясно видими. Лицето беше на моята приятелка, но озарено и без следа от спазмите на болката, която я беше сграбчила точно преди да умре’’. 

Това е точно като нашето учение: в момента на смъртта, когато се скъсва сребърната нишка в сърцето, виталното тяло излиза издигайки се през фонтанелата на черепа и се рее няколко фута (около половин метър) над тялото. Описвайки какво се случва с пациентите за които се е грижила на смъртното им легло, тя отбелязва, че често без оглед на физическото или душевното състояние на умиращите, точно преди да настъпи краят, те като че ли разпознавали някого който не присъства до леглото им и който е бил невидим за присъстващите. 

‘’Аз съм виждала’’, тя казва ‘’една жена която беше в състояние на коматоза в продължение на часове, внезапно да отвори очите си с израз на радостна изненада, да протегне напред ръце за да хване невидими ръце протегнати към нея и след това с облекчение да издъхне. Аз съм виждала мъж, който се беше гърчил в агония, изведнъж да утихне и да отправи погледа си с израз на радостно разпознаване на някого към това, което за присъстващите беше само празно пространство и промълвявайки едно име звучащо като поздрав да изпусне последния си дъх. 

‘’Спомням си смъртта на една жена, която беше жертва на най-ужасната болест, злокачествен тумор. Нейните страдания бяха мъчителни и тя искрено се молеше смъртта по-бързо да дойде при нея. В агонията й, изведнъж като че ли болките й се прекратиха, изражението на лицето й което една минута преди това беше изкривено от болката се в изражение на лъчиста радост. Изправяйки се в леглото с поглед озарен от радост, тя протегна ръцете си и извика: ‘’О мила мамо, ти си дошла да ме отведеш у дома. Толкова се радвам’’. И в следващия момент свърши физическия й живот. 

Отначало писателката не е била в състояние да вижда тези невидими създания, но постепенно тя развила духовно зрение, така че тя виждала наистина тези които са идвали да посрещнат умиращите от регионите на Духовния свят и да ги приветстват добре дошли в другото състояние на съществуване. 

‘’Първият път, когато получих зрително доказателство’’, тя казва, ‘’беше при смъртта на А, едно момиче на седемнадесет години, което ми беше лична приятелка. Тя беше жертва на туберкулозата. Тя не страдаше от болки, но чувството на отпадналост и немощ й тежеше много и тя силно желаеше покой. 

А кратко време преди да издъхне аз осъзнах, че до леглото стоят две фигури на Духове, по една от двете страни. Не съм забелязала да влизат в стаята. Те стояха до леглото когато за първи път станаха видими за мен, но аз можех да ги виждам толкова ясно както всеки човек присъстващ в стаята. В сърцето си, аз винаги съм наричала тези сияйни същества от друг свят ангели, и така ще ги наричам от тук нататък. Аз разпознах лицата им, те бяха две момичета които бяха най-близките приятелки на момичето което умираше. Те бяха умрели преди година и тогава бяха на подобна възраст като нея. 

Точно преди да се появят, умиращото момиче възкликна: ‘’Изведнъж притъмня, не виждам нищо’’, но тя веднага след това ги разпозна, красива усмивка озари лицето й когато протегна ръце и радостно извика: ‘’О, вие сте дошли да ме отведете, много се радвам защото съм много изморена.’’ 

Двата ангела протегнаха ръце, единият хващайки дясната ръка на умиращото момиче, другият лявата. Техните лица бяха озарени от усмивка дори по-сияйна от тази на момичето което толкова скоро щеше да намери покоя който силно желаеше. Тя не каза нищо повече, но за близо минута нейните ръце останаха протегнати, стиснати от ръцете на ангелите и тя продължаваше да се взира в тях с радостния блясък в очите си и с усмивката на лицето си. Ангелите като че ли отпуснаха ръцете на момичето и то падна назад в леглото. От устните й се отрони въздишка както когато някой потъва с удоволствие в дълго очакван сън и в следващия миг тя беше това което в нашия свят наричаме мъртва. Щастливата усмивка, с която тя в началото разпозна ангелите, още стоеше отпечатана на чертите на лицето й.’’ 

Ще ви направи впечатление, в този полезен пример, че умиращото момиче казва че в стаята става тъмно и този факт, а и много други, фигурират в Космогонията на Розенкройцерите и навсякъде в нашата литература. Доколкото ни е известно, на никое друго място не е дадена такава пълна и точна информация относно преминаването на Духа от земята на живите в земята на живите мъртви. 

Авторката разказва за материалистическия начин на отношение на някои роднини и приятели когато се изправят лице в лице със смъртта и тя често е чувствала остро безнадеждността да ги убеди в реалността, за която тя лично е имала доказателства. В горе описания пример, бащата на момичето е бил силно скептичен и е вярвал, че няма последващ живот. Последните думи на дъщеря му, усмивката която озарила лицето й когато разпознала приятелките си които дошли да отведат Духа й, той приел като доказателство за болестно въображение. Не винаги е било така, обаче. В случая на един пациент който е умирал от пневмония, неговата съпруга е седяла до леглото му и той й е казал да обърне внимание на тяхното момченце, което е умряло когато е било на пет или шест години и което го е чакало. ‘’Виж как той се усмихва и ми подава ръцете си’’, извикал той ‘’не го ли виждаш?’’ Въпреки че тя не можела да го види както съпруга й, тя казала след това: ‘’Много се радвам, че той видя Б. преди да умре. Сега ще бъда сигурна и ще си мисля за това, че те ще бъдат винаги заедно и щастливи и когато и мен ме призове смъртта знам, че те и двамата ще дойдат за мен.’’ 

След време нашата медицинска сестра приключила с работата си в болницата и станала частна милосърдна сестра. Веднъж тя придружавала една своя близка в къщата на една дама, която е била инвалид в продължение на много години и е имала нужда от медицински грижи. Обаче, като медицинска сестра е била ангажирана нейната близка. ‘’Когато я видях веднага почувствах сърдечна привързаност към нея’’, казва авторката, ‘’защото за момент ми се откри дълбочината и деликатността на святата й душа. Не мога да обясня как го разбрах. Тази жена, си казах аз, е приятелят когото дълго време съм търсила и в сърцето ми се появи надежда, че ще мога да спечеля нейното приятелство.’’ 

Обаче това желание не е било осъществено на този свят, но е било предопределено да се създаде едно от тези странни обвързаности при които единият от двамата приятели е от тази страна на булото от физическа материя, а другият от другата. ‘’С течение на времето’’, тя пише, ‘’доста след смъртта й тя ми стана още по-близка приятелка от всички приятели на този свят. Когато се явяваше пред мен тя не изчезваше скоро след това, а оставаше с мен и си говореше с мен така просто и естествено като всяко човешко същество. Когато беше при мен аз можех да я виждам така ясно както всеки един предмет от всекидневния живот и тя разкриваше пред мен индивидуалност толкова категорична, колкото индивидуалността на всеки един човек притежаващ силен характер и все още живеещ на тази земя.’’ 

Посредством тази дама, която се е появила за да бъде неин ангел хранител, тя е била поставена в транс за да бъде свидетел на много случки в отвъдното и в частност тя описва посещението си в това което нарича небесна градина и в покоите на приятелката си там където си починала и медитирала. Бихме могли да приемем така описаните неща като символи, но преживяното все пак е преживяно и изпитаното все пак е било изпитано, както го описваме. Символизмът наистина в много случаи е средство посредством което се интерпретират определени емоции от съзнанието ни когато е невъзможно да ги разберем и осъзнаем по никакъв друг начин. 

‘’Моят ангел хранител’’, пише авторката, ‘’ме преведе през един от входовете и аз се озовах в обширно помещение изпълнено с мека светлина и където различни нюанси на цветовете се съчетаваха в такава перфектна хармония, че въздействаха върху човек като красива и успокояваща музика станала видима. На стените бяха окачени драперии подобни на облак на които зеленото, розовото, тъмно червеното и златното се преливаха така перфектно, че никъде не можеше да се забележи дразнещ тон на цвят, но драпериите не приличаха на нито една земна тъкан. За мен те бяха ясно видими, но не оказваха никакво съпротивление на допира ми. Струваше ми се, че си пъхам ръката вътре в облак. В помещението имаше няколко дивана със същата мека и хармонична окраска. Имаше много растения и красиви цветя. ‘’Това’’, каза моят ангел хранител, ‘’е мястото където идвам да си почина и да помедитирам и ти често ще идваш тук и ще отдъхваш заедно с мен.’’ 

Тази област (или регион), Лятната земя на Спиритуалистите с нейните къщи и цветя, с нейната градина за отдих е описана също така и в Космогонията на Розенкройцерите и в други издания. Така че, съществува пълно покритие между описанието на авторката, което цитирахме, и описанието на настоящия автор, що се отнася до фактите и възприемането им относно смъртта и невидимите светове. 

По-нататък тя пише, че била отведена от приятелката си да посети милиони трудещи се хора в някакъв град на земята. Тук тя е била във фабрика и осъзнала, че тя и придружителите й от небесната градина преминавали през стените и преградите когато се предвижвали от едно в друго крило на огромната сграда, нито тухлени стени, нито железни греди оказвали и най-малкото съпротивление на телата им. ‘’Аз често се очудвах’’, отбелязва тя, ‘’как Духовете влизаха в къщи и стаи в които нямаше отворени врати и как те излизаха от тях когато всички изходи бяха затворени.’’ Сега тя започнала да разбира, че това което за нас на земята е плътна стена, когато това нещо бива доближавано от някого в духовно тяло, изглежда като направено от нещо подобно на мъгла и препятства преминаването на Духовното тяло толкова малко, колкото мъглата на едно преминаващо физическо тяло. Много неща които тя наблюдава и които представляват неразрешими загадки за човешката мисъл, изглеждат също толкова малко загадъчни за способностите на Духа, както за нас изглеждат обичайните неща тук и случките от всекидневния ни живот. Да се спре някой пред една тухлена стена и да не може да премине през нея не е изненада за него, също така не е изненадващо за някой в Духовно тяло да открие, че тухлената стена не представлява никакво препятствие за него. Тук достигаме до проблема за четвъртото измерение който занимава много хора на този свят и върху който, това интересно произведение което на места звучи като фантастична приказка, хвърля малко странна светлина. Това също е засегнато на много места в трудовете на Розенкройцерската литература. 

Една друга случка от подобно по някакъв начин естество, която хвърля светлина върху странната мистерия на преминаването през материята в различните светове, е изложена в края на историята. При едно от нейните посещения в небесните региони, нашата авторка се запознала с един човек който тя нарича ‘’наставника’’. Наставникът й е дал букет цветя които тя поискала да вземе със себе си на земята. ‘’Когато се завърнах в моето Духовно тяло у дома,’’, казва тя, ‘’аз ги сложих във ваза, но на следващата сутрин в моето физическо тяло аз отидох да ги погледам и установих, че въпреки че можех да ги виждам така ясно както когато наставникът ми ги даде и можех все още да усещам изящния им аромат, аз не можех да ги усетя когато ги докосвах. Ръцете ми преминаваха през тях сякаш те бяха като лъч от светлина и те оставаха ненаранени без нито един лист от цветовете им да се отрони. Никой от моето семейство не можеше да ги види или да усети аромата им. ‘’Ангелите’’, тя казва и тук е най-куриозната част, ‘’които идваха при мен в моя дом можеха да ги държат така както ние държим земни цветя, от които винаги имах вкъщи, тях те не можеха да държат. Те ги виждаха точно както аз ги виждам, но цветята не оказваха никакво съпротивление на техния допир.’’ Тя недоумява и пита: ‘’Кой е света на солидната реалност и кой на неосезаемата неуловимост, нашият или Духовният свят?’’ 

Тази тема също така е засегната в трудовете на Розенкройцерската литература, можем да насочим нашите читатели към историята наречена ‘’Историята на един взвод’’ която беше публикувана в ноемврийския брой на ‘’Лъчи от Кръста на Розата’’ 1917 година и описва последните часове на един войник, как той среща смъртта и след преминаването в отвъдното среща сестра си. По време на пътуването към дома на сестра му, намиращ се на хиляди мили разстояние от мястото на смъртта му, него го озадачил факта, че пространството изглеждало изпълнено с фигури на Духове реещи се във въздуха точно като него и Розенкройцера който го придружавал. Отначало той се опитвал да ги избягва, но установил че това е невъзможно. Той се напрягал в очакване на сблъсъка, когато за свое учудване установил, че тези хора прелитат през него и през неговия придружител точно като че ли изобщо не съществуват. Това за момент го изпълнило с недоумение и ужас, но Розенкройцерът, виждайки объркването му се засмял успокояващо и му казал да не се тревожи. Това било нормално в света на живеещите мъртви защото там всички форми са така некомпактни и пластични, че понякога лесно преминават една през друга и при това няма опасност от загуба на идентичността. 

Пристигайки в дома на неговата сестра те я заварили седнала в уютната гостна и войникът импулсивно се хвърлил към нея и я прегърнал само за да открие слисан, че тя изобщо е в неведение за неговото присъствие и че неговите ръце вместо да обгърнат фигурата й преминават право през нея. Отново той се обърнал към Розенкройцера и попитал какво трябва да направи за да може тя да го усети, защото отново тази невъзможност да докосне така нареченото твърдо тяло го озадачавала извънредно много. Дадени му били указания и му бил обяснен начина който се използва от живеещите мъртви за да привлекат вниманието на хората във физическия свят. 

Следователно, има хиляда и една допирни точки между много хора които са в състояние да пребивават и функционират в двата свята, видимия и невидимия. И още нещо, тази война увеличава в голяма степен броя на тези които могат да използват тази способност и в бъдеще ние всички ще бъдем в състояние да го правим, от първия до последния човек. Това ще бъде едно толкова нормално и обичайно свойство като виждането и чуването. Така ние постепенно се запознаваме все повече с невидимите светове и допирните точки вече са много повече от разминаванията. И поради това, не би трябвало да има трудности при възприемането на разказите за невидимото. 

### <h3 id="question-60">ВЪПРОС No.60: ЗАЩО ГРУПОВИТЕ ДУХОВЕ СТРАДАТ</h3>

Животните, дивите и питомните, страдат поради много причини, а ни е известно, че Груповите Духове страдат още по-интензивно. Защо се получава така? Дали Груповите Духове, като нас, страдат поради собствените си прегрешения? 

Отговор: Изглежда много трудно да се приеме, че такива святи същества като Архангелите – които са Групови Духове и Расови Духове – могат да прегрешават, поне в смисъла който ние влагаме в тази дума, с нашата ограничена способност за разбиране. Христос е най-високо посветения от Архангелите, а като знаем че ‘’Той страда във всяко отношение като нас, бидейки изкушаван, но без грях’’, очевидно съществува по-висш закон. Това е, което трябва да имаме пред вид когато разглеждаме връзката между Груповите Духове и животните в светлината на закона за аналогията, който е главния ключ към всички мистерии. 

Следният пример от Космогонията може би ще изясни разликата, между човек с неговия вътре-живеещ Дух и животното с неговия Групов Дух: 

Нека да си представим една стая разделена посредством завеса на две части, едната представляваща Света на Желанията , а другата Физическия Свят. В стаята има двама човека, по един във всяка част. На завесата, обаче, има десет дупки и човекът който се намира в частта представляваща Света на Желанията може да пъхне десетте си пръста през тези дупки в частта представляваща Физическия Свят. Пръстите представляват животните които принадлежат към един вид. Човекът може да движи пръстите си като пожелае, но той не може да ги използва така свободно и разумно както човека, който пребивава във физическата част и използва своето тяло. 

Последният вижда пръстите които са промушени през завесата. Той възприема факта, че те всички се движат, но той не може да види връзката между тях. За него те изглеждат като разделени един от друг и като напълно отделни. Той не може да види, че те са пръстите на човека зад булото и са управлявани в движението си от неговия разум (интелигентност). Ако той причини болка на един от пръстите, самият пръст няма да го заболи толкова колкото човека от другата страна на завесата. Ако едно животно бъде наранено, то страда, но не в такава степен както страда Груповия Дух защото то няма индивидуално съзнание. 

Плътното тяло в което ние функционираме е съставено от много клетки, всяка имаща отделно клетъчно съзнание, макар и от много ниско ниво. Докато тези клетки представляват част от нашето тяло, те са обект и са доминирани от нашето съзнание. Един животински Групов Дух функционира в духовно тяло което се състои от различни на брой Девствени Духове наситени за определено време със съзнанието на Груповия Дух. Последният ги ръководи, грижи се за тях и им помага да се развиват. С напредъка на тези които са под неговата опека, Груповият Дух също еволюира преминавайки през серия от метаморфози, подобно на начина по който ние израстваме и натрупваме опит поемайки в нашите тела клетките на храната която яде, при което също разширяваме тяхното съзнание обхващайки ги с нашето съзнание за известно време. 

Груповият Дух командва и управлява действията на животните, което е негово задължение, докато Девствените Духове придобият себе-съзнание и станат хора. Тогава те постепенно ще проявят собствена воля придобивайки все по-голяма независимост от Груповия Дух и ставайки отговорни за своите собствени действия. Груповият Дух ще продължава да има влияние върху тях, но в по-малка степен, като Расов, Родов, Обществен и Семеен Дух докато всеки индивидуален човек достигне способността да действа в унисон с Космическия Закон. Тогава всеки Его ще бъде свободен и независим от влиянието на Груповия Дух и последният ще навлезе в по-висша фаза на свята еволюция. 

Във връзка с изложеното по-горе обяснение на взаимоотношенията между Груповия Дух и животните, очевидно е, че страданията които той изживява при изпълнение на задълженията си имат същото предназначение както страданията които ние изживяваме поради нашите грешки (болести?), а именно, да го научат да избягва всички възможни нежелани ситуации, които предизвикват болка. Един човек без оръжие вижда много животни, когато се движи сред природата; те се струпват около Mt. Ecclesia и на други места където Груповият Дух им внушава, че са в безопасност. Въоръженият човек трябва да преследва животното защото Груповият Дух го предупреждава за приближаването му. Освен това, Груповият Дух облича неговата порода животни с кожа или перушина с окраска която наподобява пръстта, дърветата или шумата, така че те да не се открояват и да не привличат вниманието на тези които биха ги заловили и биха им причинили болка. Така, поради стремежа си да избегне собствената болка, той усъвършенства способността си да ръководи подопечните си. Ние не сме подготвени, обаче, да твърдим и доказваме, че стремежът да избегне болката е най-важния мотив на Груповия Дух при ръководенето на подопечните си, но двете страни са свързани помежду си посредством връзката съществуваща между причина и следствие. 

Но какво да кажем за животните които се колят в кланиците за да се използват за храна или за горките създания измъчвани в лабораториите като опитни животни? Какво да кажем за горките коне лишени от храна и пребивани от жестоките си собственици които ги използват като товарни животни и за превоз? Какво прави Груповият Дух за да ги защити и да спести болката присъща на положението им? Той може да научи дивите животни да се пазят по различни начини, но домашните животни явно създават проблем от голяма трудност за Груповия Дух. Той притежава способността да задържа семенния атом, който е необходим за размножаването, за да запази чистотата на свята порода и го прави в случаите на хибридните животни. Обаче, главното предназначение на съществуването е жизнения опит, затова той е принуден да позволи на Духовете под неговото ръководство да се раждат по установения начин, дори и в следствие на това те да бъдат положени на ужасно клане от ръцете на човек. Човек трябва и ще помага на животните през някакво бъдещо време за да изкупи сегашното си прегрешение и той ще трябва да помага на сегашните минерали когато станат животни. Законът на причинно-следствената връзка е справедлив и на него може да се разчита да балансира нещата. Междувременно, Груповите Духове се учат на съчувствие и състрадание. Расовите Духове учат същото чрез човешките страдания причинени от конфликтите в индустриалните общества и войните. След време ще дойде денят когато лъвът ще лежи до агнето и ще пасе трева заедно с телето, когато детето ще може да играе спокойно със змията, когато хората ще претопят мечовете в плугове и копията в сърпове, когато ще настъпи ‘’мир на земята и благоволение измежду човеците’’. Истина е, че за това ще са нужни драстични промени, душевни, морални и физически, но ‘’въпреки, че мелницата на Господ мели бавно, тя смила изключително ситно’’. Божествената сила е изковала космоса от хаоса; затова имаме основание да се доверим на нейната добронамереност и цел и да вярваме в нейната свръх-сила, че ще преодолее всички препятствия по пътя на осъществяването на това, което днес изглежда утопия. 

### <h3 id="question-61">ВЪПРОС No.61: ЕСТЕСТВОТО НА СВЕТА НА ЖЕЛАНИЯТА</h3>

Космогонията твърди, че Светът на Желанията е флуиден и съставен от непрекъснато променящи се светлина и цвят. Правилно ли е ако си представим най-тъмния цвят в най-ниските региони постепенно да изсветлява през по-светлите цветове и в областта на душевната сила да открием чисто бялата светлина? 

Отговор: Да, в известен смисъл вие сте прави. Цветът зависи от вибрациите, от скоростта им и от дължината на вълната, например в спектъра на светлината червеният цвят има много по-голяма дължина на вълната и по-малка честота на трептене отколкото виолетовия цвят, който се намира на другия край на слънчевия спектър, но цветовете в Света на Желанията не са съвсем еднакви с тези които виждаме тук. Тук цвета се появява вследствие на отразяването на слънчевите лъчи в атмосферата. Там цветът е свойство на материята. Би могло да се каже, че от гледна точка на този свят веществото на желанията (или материята на Света на Желанията) е светлина и светлината е вещество на желанията. Това не е съвсем точно, но почти е така. 

И по-нататък, цветовете които ние бихме нарекли тъмни там, са по-светли от от най-светлата слънчева светлина тук. Това е причината поради която не ги виждаме. Нашите очи не могат да реагират на тази скорост на трептене. Вие не би трябвало си мислите, че Светът на Желанията е над и по-високо от Физическия Свят, в смисъл на пространствено разположение. Материята на Света на Желанията е тук. Тя прониква всеки физически атом. Дори етерът е проникнат и обхванат от нея, а тъмният, за духовното зрение почти черен, химически етер изглежда почти неотделим от най-ниската степен на веществото на желанията. Той е така плътен, че изглежда почти като газ и често авторът учудва, че хората не могат да го видят, него и създанията които се движат в него. 

### <h3 id="question-62">ВЪПРОС No.62: ОТНОШЕНИЕТО НА ГРУПОВИТЕ ДУХОВЕ ЕДИН КЪМ ДРУГ</h3>

Дали Груповите Духове са врагове в духовната област както са техните подопечни, както вълците и овцете на това ниво? 

Отговор: Не, по принцип няма никакви врагове, нито във видимия нито в невидимия свят. Вълкът не мрази овцата, не повече отколкото овцата мрази тревата. Това просто е въпрос на поемане на храна за да се поддържа живота и работата на Груповите Духове с техните подопечни представлява до голяма степен игра на криеница между звяра и неговата плячка. 

Най-важната цел на съществуването е еволюцията на съзнанието и уменията демонстрирани от даден клас животни в улавянето на други животни, търпеливата концентрация на котката наблюдаваща мишата дупка и много други подобни начини на поведение използвани от други животни за да заловят непредпазливите, лесно се контра-балансират от бдителността показана от животните-плячка в тяхното диво състояние, когато напълно зависят от Груповите Духове да ги спасяват от преследващите ги животни. Ако не съществуваше тази борба за съществуване, еволюцията на съзнанието би била много по- продължителна и затова хищническите качества на месоядните животни играят положителна роля в природата, както и всички други подобни аномалии. 

### <h3 id="question-63">ВЪПРОС No.63: ЕЛФИ И РУСАЛКИ</h3>

Имаме ли някакво основание да вярваме в русалки? Ако да, какъв е техния произход? Какъв е смисъла на съществуването им? 

Отговор: Елфи, русалки и водни духове не са плод на фантазията. Те са реалност. Ние така наивно сме привързани към идеята, че този свят е едно голямо перпетуум мобиле, че се опитваме да обясним всичко с една или друга научна теория. Хората биха казали, че слънцето нагрява океаните, водата се изпарява, издига се в студената стратосфера и там се кондензира под формата на облаци които се предвижват над земната повърхност посредством вятъра и когато са се кондензирали в достатъчна степен, водата от морските басейни пада под формата на дъжд. След това тв изтича отново към моретата под формата на реки и това е всичко. 

Да, но как всичко това би могло да се осъществи без някой да управлява и поддържа процеса? Ние много добре знаем, че една сграда е направена примерно от тухли. Една тухла се поставя върху друга и така се стри докато се достигне желаната височина. Но тухлите не се поставят сами. Те трябва да бъдат носени, същото е и при процесите в природата. Работниците, природните духове, могат да се открият навсякъде. Те имат своите задължения, своята работа и еволюция точно като нас и всичко което става в природата е закономерен процес. Тези елфи, русалки и водни духове управляват процесите на кондензация на водата и имат задължението да поддържат установения ред тези процеси, да изграждат растения и други подобни неща, точно същото както гномовете изграждат цветята на сушата. Ние казваме. Че растението израства, но точно както споменатите тухли трябва да се натрупват и подреждат в строящата се къща така и атомите трябва да се сглобяват в растенията. 

Когато става въпрос за човешки същества, тези които са на Второто Небе се подготвят да строят нови тела и те се учат да строят по-добри тела като работят върху нас за изграждането на тези тела. По-късно те се връщат на земята с добавена опитност и това им помага този път да изградят по-качествени тела. По подобен начин, малките природни духове които ние наричаме гноми помагат да се строят растения, а силфите се занимават с издигане на водата, видоизменена от елфите, в небесната шир където тя се кондензира в облаци. Тогава силфите пораждат ветровете и движат облаците, освен това пораждат бурите и дъждовете. Така се осъществява взаимодействието между различните природни процеси. Саламандрите са огнени духове и вероятно най-малко известни, но те също трябва да свършат своята работа за вида на земята и т.н. Да си спомним Шекспировата ‘’Сън в лятна нощ’’. Описаното е истински факт. Става по следния начин: по време на зимното слънцестоене, когато всичко е мъртво, когато земята спи под снежната си покривка, новият импулс за живот, Христовият Живот, се влива в земята и започва да действа към повърхността, донасяйки живот на семената в почвата и давайки им виталността която им е нужна за да поникнат. Той, също така вселява виталност (жизненост) във всички същества които живеят на земята. Този Христов Живот се ражда по време на зимното слънцестоене когато Слънцето е в най-ниската точка на деклинация. Така, че през зимата ние имаме повече духовност защото този божествен жизнен импулс достига до нас отново всяка година и Спасителят се ражда за да спаси Своите хора от студа и глада , които биха настъпили ако Слънцето останеше завинаги в тази най-южна точка на деклинация. 

Импулсът е духовен защото по това време няма никаква физическа активност в природата. От друга страна, през лятото активността е в пълна сила. Лятното слънцестоене е върха на физическия импулс и това е времето когато природните духове празнуват Те се радват и тържествуват и се чувстват удовлетворени, че са помогнали за създаването на това чудесно плодородие и на всички физически блага, които са се появили на бял свят. По това време започва узряването на плодовете и след това се спускаме надолу към жътвата, която е есенното равноденствие. Така, че тези природни духове имат да изпълняват забележителна работа. Не само, че е истина че те съществуват, но също така те извършват много, много важна част от работата на света. 

<h2 id="section-5">РАЗДЕЛ V: Въпроси отнасящи се до ДУХОВНО ЗРЕНИЕ</h2>

### <h3 id="question-64">ВЪПРОС No.64: ЕСТЕСТВОТО НА ДУХОВНАТА ПОЗНАВАТЕЛНА СПОСОБНОСТ</h3>

Бихте ли дискутирали проблема за способността за духовно възприятие? Как човек гледа и вижда във висшите региони? С това аз имам пред вид, (а) как той разграничава една мисъл-форма еманирана от неговата собствена мисъл от (б) мисъл-форма излъчваща се от някой друг човек или в тяло или извън; и от (в) някакви спиритуални създания? 

Отговор: Противоположно на мнението на хора които изобщо не са запознати с тази материя, това е въпрос само на тренировка. Напълно погрешно е да се смята, че защото един човек е развил духовното зрение и е в състояние да вижда нещата в световете които обикновено са невидими за обикновеното човешко зрение на сегашното ниво на еволюция, той само благодарение на този способност познава и разбира всичко.Фактически, той не знае нищо докато не е натрупал познания чрез проучване. Законът за аналогията, който е главния ключ към всички мистерии, би трябвало да изясни това. ‘’Както горе, така и долу и ‘’Както долу, така и горе’’. Ние виждаме телефона окачен на стената; ние знаем как да си служим с него като свалим приемника и го доближим до ухото си и като говорим през предавателя. Ние приблизително знаем, че той действа използвайки електричество, но точният механизъм е непознат за повечето от нас. 

По подобен начин, ние може да включим един електрически ключ, да видим как светлината се появява и как моторите започват да се въртят. Ние виждаме феномена, но не познаваме силите които са в основата на този процес докато не сме проучили нещата и не сме придобили нужните знания. Съвсем същите условия съществуват и в Света на Желанията и важат дори в по-голяма степен поради изключителната неустойчивост, изменяемост и пластичност на веществото на желанията (материята в Света на Желанията) и леснината с която то се променя в различни форми от одушевяващия Дух, или от супер-човек или от елементал. Поради това, дори човекът който притежава волеви контрол върху своето духовно зрение, се нуждае от системно обучение и трябва да култивира качеството за виждане отвъд формата до одушевяващия живот Само когато е култивирал тази способност той ще бъде свободен от заблуждения и ще може да прави разлика между истинското естество и моментно състояние на всички предмети и живи същества които вижда в невидимия свят. За да се осъществи това по най-ефикасния начин и със сигурност да се избегнат илюзорните възприятия е необходимо да се култивира духовно зрение да степен принадлежаща на Конкретната област на Света на Мисълта, където могат да се наблюдават архетипите които са одушевяващия живот. 

За да се изясни това, нека обърнем внимание на факта, че физическото зрение варира в големи граници, така че съществуват живи същества които могат да виждат перфектно при условия които за нас изглеждат като пълна тъмнина. Например бухалите и прилепите. Очите на рибите са изградени така, че те могат да виждат под водата. Органите на духовното зрение също могат да се настроят за различни трептения. Всяка скорост на трептене създава различна степен на зрение и открива за изследващия човек определена област от всемира. Чрез незначително разширяване на физическото зрение етерите и създанията в тях стават ясно видими. Тази степен на зрение може да бъде сравнена с Рентгеновите лъчи защото предмети които изглеждат плътни и непрозрачни за физическото зрение безпроблемно биват проникнати при способност на зрението за етерно виждане. 

Когато един човек наблюдава къща с етерно зрение, той вижда директно през стената. Ако той иска да разбере какво се случва в някоя стая която се намира в другия край на къщата, етерните лъчи пронизват стените и всички други намиращи се на пътя между очите и желания обект, и той ги вижда също така ясно както ако цялата къща беше направена от стъкло. Тази степен на зрение може да се използва за наблюдаване на човешкото тяло и с негова помощ е възможно да се гледа през всички органични структури и да се наблюдава действието им и как те в действителност функционират. До скоро авторът си мислеше, че често срещащият се трик, да се чете писмо в запечатан плик и дори може би в джоба на някой друг човек, се прави по същия начин. Обаче, подтикнат от статиите по психометрия в нашето списание, той един ден взе едно писмо адресирано до него самия и се опита да експериментира, и беше успешно. Н човека, който беше написал писмото и се намираше в същата стая, много лесно му беше предадено цялото съдържание. Веднага след това авторът направи опит с друго писмо с етерно зрение за да установи дали би имало разлика в двата резултата и тогава се установи, че е много трудно да се разплете написаното защото писмото беше сгънато. Изглеждаше като конгломерат от мастилени знаци и се наложи да се използва следващата по-висока степен на зрение която прониква да Света на Желанията, преди писмените знаци да бъдат разграничени и писмото прочетено. 

Когато един човек гледа даден обект със зрението необходимо за виждане в Света на Желанията, може да се вижда дори и през най-тъмните и непрозрачни предмети, но с тази разлика че човек ги вижда така като че ли гледа във всички посоки. Мисъл-форми, такива за които задаващият въпроса споменава, биха били вероятно облечени в този материал защото никоя мисъл-форма не може да предизвика безопасно действие през тази сила-материя която наричаме материя на желанията и никой, който не е изучавал тази материя, не може да предположи колко много хора са били под въздействието на мисъл-форми за които са мислили че са техни собствени, но които всъщност са възникнали в мозъка на някой друг. По този начин се формира това което наричаме обществено мнение. Силни мислители, които имат определени идеи за нещо, излъчват тези мисъл-форми от себе си и други, по-слаби и не антагонистично настроени към възгледа включен в тези странстващи мисъл-форми, ги приемат и си мислят че те са възникнали в тях. Така постепенно идеята се разпространява, докато това което първоначално се е появило у един човек, е било възприето от голяма част от обществото. 

За да се разбере произхода на такива блуждаещи мисъл-форми, ще бъде необходимо проучване посредством степен на зрение нужно за функциониране в Областта на Конкретната Мисъл, където представата за първи път приема форма. Там всички плътни обекти се явяват като празни кухини от които непрекъснато звучи основната ключова нота и по този начин човек който вижда нещо също така чува от него цялата история на този обект. Мисъл-форми, които все още не са изкристализирали във физическо действие или обект, не се явяват пред наблюдателя като кухина, но и тези мисли не са неми. Те говорят на език който не може да бъде погрешно разбран и който предава смисъла много по-точно отколкото могат думите, което е тяхното намерение и цел, докато силата на техния създател приложена за да ги доведе до съществуване, се изразходва. Тъй като те пеят в гамата присъща на човека който ги е породил, сравнително лесно е за обучения окултист да ги проследи до техния източник. 

Що се отнася до точка ‘’в’’ на вашия въпрос, не е съвсем ясно какво имате пред вид. Ако искате да знаете как разграничаваме мислите на спиритуални създания като обекти, от нашите собствени мисли, горе изложеният метод може да бъде приложен без разлика за всички същества. Но ако имате пред вид как може да се направи разлика между спиритуални същества като съществуващи обекти и мисъл-форми, отговорът е че на мисъл-формите им липсва собствен подтик за действие. Те са повече или по-малко като автомати. Те се придвижват и действат само в едно направление съобразно желанието на мислителя, което е и силата на мотива в тях. Действията на спиритуалните същества като обекти са произволни и променливи по същия начин както са и нашите действия или прийоми когато ние пожелаем да ги променим или когато е желателно да бъдат променени. 

### <h3 id="question-65">ВЪПРОС No.65: ЧЕТВЪРТОТО ИЗМЕРЕНИЕ</h3>

В Космогонията се твърди, стр. 126, че способността за пространствено възприятие има връзка с фината настройка на трите семи-канали (полукръгли) във вътрешното ухо, насочващи към трите измерения на пространството. Логическото мислене и математическите способности са в пропорционална зависимост от прецизното им разположение. 

Изглежда, че възприемането на четвъртото измерение е възможно за математици от много висока класа. Можете ли да ми кажете дали те имат някаква разлика в строежа на семи-каналчетата или какъв е процеса който е в основата на възприемане и осъзнаване на четвъртото измерение. 

Също така, изглежда че природните духове и елементалите притежават това осъзнаване на четвъртото измерение, което представлява по-високо ниво на съзнание от това което ние сега притежаваме, а също така вероятно и пчелите. Бихте ли ни дали липсващата връзка? Какво прави човека или човешкия род по-висше от тези същества и как са изградени тези семи- каналчета при пчелите? 

Отговор: За мнозинството от хората пространствените и геометричните фигури са изключително досадна тема за занимания, защото сме свикнали да водим екстравертен начин на живот сред други хора и приятели където даваме израз на нашите желания, чувства и емоции. Колкото те са по-вълнуващи, толкова по- интересен ни се струва живота и обратното, нещата които не предизвикват емоционални вълнения смятаме за скучни и безинтересни. Затова повечето от хората не са привлечени към математиката или към нещо което би изострило мисълта без едновременно с това да възбужда емоционалната природа. 

Ние знаем, че Бог е използвал геометрия, че всички процеси в природата се основават на систематически изчисления, което доказва великия разум на Твореца. След като Бог като велик Архитект на вселената е построил целия свят следвайки математически дирекции, може би трябва да разберем, че съзнателно или несъзнателно, математикът се движи следвайки посока която евентуално в бъдеще ще го доведе лице в лице с Бог и това само по себе си доказва едно разширение на съзнанието. Ако вземем под внимание факта, че всяко от семи- кръглите каналчета е всъщност свръх-чувствително духовно ниво нагласено така, че да показва на нашето съзнание движението на тялото ни по дължина, ширина и дълбочина на пространството, ние можем лесно да разберем, че тяхното действително разположение е необходимо за пространственото възприятие. Ако те са на ред, тогава пространственото възприятие на човек е съвършено и ако той започне да изучава математика, неговите разсъждения и идеи ще бъдат в унисон с това което той наблюдава в света като действителни факти. Това, при някои високо надарени интелекти, поражда истинска любов към геометрията, така че тя се чувства добре в такъв мозък вместо да бъде източник на умора както при повечето хора. Любовта към абстрактните фигури може да събуди латентни спиритуални качества у един такъв човек, но не посредством каквито и да било промени в строежа на семи-каналчетата. Те са костни структури и не се променят лесно в хода на живота на човек. Няма съмнение обаче, че някой който има наклонност към музика или математика по-късно ще изгради тези каналчета по- прецизно на Второто Небе между смъртта и новото раждане. 

Относно съзнанието на елементалите или на природните духова, вие сте съвсем прав приемайки, че те имат това което би могло да се нарече възприятие за четвъртото измерение. Като допълнение към височина, ширина и дължина, които са измеренията на пространството във физическия свят, съществува нещо което бихме могли да наречем ‘’проникване’’ в етерите. С етерно зрение вие можете да виждате през една планина и ако имате етерно тяло, каквото притежават природните духове, вие ще можете също така да преминете и през най-твърдата гранитна скала. Не би ви оказала по-голямо съпротивление от въздуха когато се придвижваме тук. Всъщност, дори не и толкова, защото тук сме препятствани от ветровете. Обаче, дори и измежду природните духове има различни създания и съответните вариации на съзнание. 

Телата на гномите са изградени основно от химически етер и затова те са по- земни. Така е, никой не ги е виждал да хвърчат наоколо като силфите. Те могат да изгорят в огън. Те също така остаряват по начин не толкова различен отколкото човешките същества. 

Водните духове, които живеят във водата и силфите от въздуха са също обект на смъртност, но техните тела бидейки изградени от жизнен и светлинен етери, съответно, ги правят по-издръжливи. Така че, докато, както се твърди, че гномите не живеят повече от няколко стотин години, казва се че водните духове и силфите живеят хиляди години, а саламандрите, чиито тела основно са изградени от четвъртия етер, за тях се казва, че живеят много хиляди години. Съзнанието което строи и одушевява тези тела, обаче, принадлежи на група от божествени йерархии които по този начин придобиват добавъчна опитност; а формите които са изградени от материя и одушевени по този начин са придобили степен на себе- съзнание през периода на това продължително съществуване. Те притежават осъзнатост за свое собствено преходно съществуване и войната между елементалите, благородния огън, въздух и вода съществува поради бунта им против това състояние на нещата. Въобразявайки си, че са държани в робство, те се стремят към освобождаване от веригите със сила и нямайки разумен начин да управляват себе си, атакуват по разрушителен начин, което понякога довежда до катастрофи. 

Съзнанието на гномите е доста замъглено и те не могат да поемат инициатива, но те не рядко участват заедно с други природни духове при прокарването на пасажи които могат да подпомогнат разрушаване на скалите. Но това няма нищо общо с пчелите или с други подобни удивителни явления при животните. Те представляват израз на опека от страна на техните Групови Духове и вероятно това е последния път когато те ще се стремят към въплътяване в една животинска форма. Когато това е случая, такива Духове се отпращат в Хаоса където те през Космическата нощ трябва да изчакат своите по-малко надарени братя докато настъпи времето когато стане възможно да започне тяхната човешка еволюция през Юпитеровия Период. 

### <h3 id="question-66">ВЪПРОС No.66: ПАМЕТТА НА ПРИРОДАТА</h3>

Как записите в Паметта на Природата се появяват пред духовното зрение? По-точно, как се представят действията на един човек през предишен живот? 

Отговор: Зависи от това къде разчитате Паметта на Природата. В отразяващия етер съществуват картини на всичко което се е случило на света, поне няколко стотин години назад, може би много повече в някои случаи. И те се появяват почти като картини на екран, с тази разлика, че сцената се разкрива отзад напред. Така че, ако искаме да изучаваме живота на Лутер или Калвин в Паметта на Природата, ние може посредством концентрация да извикаме всеки определен момент от техния живот и да започнем от там. Ние може да задържим тази сцена от която сме започнали, или всяка друга сцена, толкова дълго колкото искаме, просто чрез желанието да го направим. Обаче, ще открием че картините се предвижват в обратна посока, така че ако започнем със сцената когато се знае, че Лутер е захвърлил мастилницата срещу стената за да изхвърли Сатанинската Сила и ако искаме да узнаем какво е станало след това, ние ще бъдем излъгани в очакванията си. Тогава ще ни се представят всички сцени на събитията които са се случили преди това и за да получим информацията която желаем трябва да започнем от момент по-късен във времето от момента на споменатото събитие. Тогава сцените ще се развият в обратен ред в подредена последователност докато се достигне до епизода с мастилницата, а по-късно ще можем да възстановим цялата картина в право направление. Така както става в обикновения всекидневен физически живот. 

Но ако четем в Паметта на Природата в следващата по-висша област където информацията се съхранява, а именно в най-високото подразделение на Областта на Конкретната Мисъл, ние получаваме много по-различна картина и по много по-различен начин. Концентрирайки мисълта си върху Лутер, ние ще извикаме в съзнанието си с един проблясък целия запис на неговия живот. Няма да има нито начало нито край, а ще получим изведнъж същността или есенцията на цялото му съществуване. Нито пък тази картина или мисъл или познание ще бъде извън нас, като странични наблюдатели на живота на Лутер, а картината ще бъде, така да се каже, вътре в нас и ще почувстваме себе си като че ли сме били самия Лутер. Тази картина ще говори на нашето вътрешно съзнание и ще ни даде пълно описание на живота му и намеренията му, разбиране което не може да се получи от външен поглед. Ние ще знаем това което той е знаел, за определено време. Ние ще чувстваме това което той е чувствал и въпреки, че няма да има гласно изречени думи, ние ще получим перфектно разбиране за това какъв е бил този човек от люлката до гроба. Всяка мисъл, без значение колко тайна и всяко действие, без значение до каква степен прикрито, ще стане достояние за нас с всички мотиви и всичко което е предизвикало това събитие, и по този начин ще придобием най-пълно разбиране на живота на Лутер, толкова лично, че вероятно самият той през живота си не се е познавал така перфектно както ние ще го познаваме. 

И така, изглежда че познавайки така лично и всеобхватно Лутер, Калвин, Наполеон или всеки друг човек и събитие в историята или за времето преди написването на историята, ние ще бъдем в състояние да опишем (на хартия) всичко което ще обясни тези неща по много добър начин. Всички които са се опитвали да четат в Паметта на Природата така както се съхранява в този регион, ще докажат твърдението на автора, че са се чувствали по същия начин когато са изоставяли проучванията си и са се връщали към нормалното си мозъчно съзнание. Уви! Мисълта трябва да се прояви посредством мозъка и за да има смисъл и да се възприема от другите трябва да бъде предадена посредством думите комбинирани в изречения последователно да изразяват идеите които трябва да бъдат разкрити, а всеки който е почувствал тези ограничения, връщайки се от Небесния Свят с такава ценна информация, може да разбере огорчението и отчаянието което човек чувства когато се мъчи да направи това. На това най- висше подниво на Областта на Конкретната Мисъл, всичко се намира във вечното тук и сега; там няма време нито пространство, начало и край, а да се подреди това което там се вижда и възприема, чува или чувства в последователност от понятия и идеи е почти невъзможно. То просто изглежда че отказва да се филтрира през мозъка. Ние, които сме видели и чули, знаем какво сме видели и чули, но не можем да го изкажем. Не съществува човешки език който може да възпроизведе адекватно тези възприятия и да предаде на друг човек тези най- фини чувства, усещания и възприятия, тази съвършена сянка на великолепната действителност. 

Има и още един запис на Паметта на природата в Света на Духа на Живота за който Старшите Братя на Розенкройцерите казват, че съдържа събитията от най- ранните времена на нашето сегашно проявление и че е толкова необикновен и удивителен, че ние нямаме думи с които да предадем и най-незначителната идея за това какво представлява. Съществува една група от самозаблуждаващи се хора които заблуждават и другите мислейки си, че са в състояние да разчетат този запис, но според Старшите Братя, факт е, че само те и други Йерархии от други Мистерийни Школи заедно с Адептите, които са издигнати от тези институции, са в състояние да правят това. 

<h2 id="section-6">РАЗДЕЛ VI: Въпроси отнасящи се до ПОСВЕЩАВАНЕ</h2>

### <h3 id="question-67">ВЪПРОС No.67: НИВОТО НА КОЕТО СТАВА ПОСВЕЩАВАНЕТО</h3>

Възможно ли е човек да бъде посветен в друг регион без да премине през съответното посвещаване на физическо ниво? Ако е възможно, тогава споменът за посвещаването веднага след събуждане от сън би бил индикация за това, че такова нещо наистина се е случило или това би било само сън? 

Отговор: Човечеството като цяло напредва в развитието си чрез процес който ние наричаме еволюция, от пълно безсилие до всемогъщество. По време на това странстване, ние които едно време сме били напълно духовни същности, постепенно сме кристализирали в различни тела-носители, които сега притежаваме. През тези отдавна отминали времена, ние сме били с цялото си съзнание отворени към духовните нива и въпреки че след време сме били вмъкнати във физическо тяло, ние не сме го осъзнавали и не сме знаели че то съществува, обаче някои са започнали да осъзнават физическото тяло. Както се казва в Библията: ‘’Те се видяха, техните очи се отвориха и те видяха, че са голи’’. Тези първенци в еволюцията, които така са били посветени в мистерията (тайната) на физическото тяло, когато запознали да се срещат с други хора те им казвали: ‘’Ние имаме тяло.’’ Отначало, разбира се, е имало много малко на брой хора които са им повярвали, но постепенно все по-голям брой са били посветени в тайната на тялото. Те получили физическото си зрение и видели нещо което не е било достъпно за събратята им. Най-накрая цялото човечество развило физическите сетива и придобило способността да възприема и опознава материалния свят в който ние сега живеем. 

Сега се случва точно обратното. Човечеството толкова силно е враснало в материалния свят, че голямото мнозинство са в неведение за това че имат фини тела и че има духовен свят който може да се възприеме посредством едно шесто сетиво, което е развито у малък брой хора, но е латентно у болшинството от хората. Тези първенци, които посредством култивирането на шесто сетиво са станали посветени в мистериите (тайната) на душата, сега са заети да споделят с колкото се може повече хора добрата новина, че ние имаме една душа и латентно сетиво чрез което да я възприемаме. 

От горното обяснение става ясно, че посвещаването се състои отчасти в това да се помогне на някого който преди не е бил в състояние да възприема духовния свят, да промени своето съзнание, така че да може по желание да го концентрира върху невидимата част на човешкото същество, която в общи линии може да се нарече душа, и в пълно съзнание да запомни всичко което вижда и възприема. 

Това е вярно, поне що се отнася до духовния процес на посвещаването. През онази отдавна отминала Лемурианска епоха, когато най-първите са открили че имаме тяло, ни най-малко не би помогнало на никой друг участването заедно с пионерите (първенците) в някаква церемония, без значение колко комплицирана; скокът в развитието чрез посвещаването всъщност е представлявало отварянето на очите и възприемането на физическото тяло и на физическия свят. По подобен начин на никого няма да помогне участието и преминаването през церемонии от сутрин до вечер и изучаването на писанията на този или метода на онзи. Същността се състои в това, да се развие това шесто сетиво посредством което се възприемат невидимия свят и невидимите тела-носители на човек. Това е процес на бавен растеж; той се състои в това, човек да стане различен от това което е сега. 

Метода за събуждане на това латентно сетиво, който е най-подходящ за Западния Свят (изповядващ Християнството), е даден в Космогонията на Розенкройцерите в глава Метод за получаване на знание от първа ръка, а също така в памфлета със заглавие Духовно Зрение и интуиция; Неговите култивиране, контрол и правилно използване. Когато физическият живот, който води даден човек, го е пригодил т.е. направил подходящ за посвещаване, Учителят винаги се появява пред него когато човекът е напълно буден и в пълно физическо съзнание. На кандидата се казва, че е развил тяло-носител необходимо за функциониране в невидимия свят и след това му се предлага помощ да направи първия или ‘’начален (initial) преход безопасно. Това е едно предложение което той може да откаже ако желае, в случай че реши да не отиде. Необходима е определена физическа подготовка, и през целия процес, от напускане на тялото му до завръщането в него, кандидатът остава в пълно съзнание и има непрекъснат спомен за всичко което се случва. Така, че не е възможно за никой, който наистина е преминал през процеса на посвещаване, да се съмнява в него или да мисли че е било сън. 

### <h3 id="question-68">ВЪПРОС No.68: ТЕСТ ЗА ПОСВЕЩАВАНЕ</h3>

Какви са изпитите при посвещаването за които се казва, че кандидатът трябва да издържи преди да бъде посветен? 

Отговор: Кандидатът за посвещаване много често не знае, че е кандидат. Обикновено той просто води духовния начин на живот като служи* на събратята си защото това е единственият начин на живот който му харесва и през ум не му минава да не прави това. Но, независимо от това, той е бил тестван и проверяван през цялото време без той самият да знае, защото това е част от процеса. Никой кандидат никога не е бил въвеждан в помещение за посвещаване, където да бъде проверяван и тестван. Изпитите се полагат във всекидневния живот и касаят незначителните неща които изглеждат маловажни, но в действителност са от първостепенно значение. Ако един човек не може да бъде праведен в дребните неща, как може да се очаква той да бъде праведен във важните? И по-нататък, Старшите Братя на човешкия род които работят с по-младите си братя, винаги се стараят да избират местата в които той е най-уязвим, защото ако бива изпитван и изкушаван и се провали, това може да е от полза като му се обърне внимание върху слабостите в характера му. Така той има възможност да ги поправи, което не би било възможно ако не е било приложено изкушение. 

() - служене* - има се предвид извършването на всякакъв вид дейност, включително умствена, с цел подпомагане и в полза на хората и света. 

Така, че тестовете не са предназначени изцяло да покажат дали той е заслужил доверието, но имат и предназначението да му предоставят възможност да поправи слабостите на характера си. Затова тестовете никога не са еднакви за всички кандидати, защото това което би било изкушение за един човек, друг би го отминал без то да му направи никакво впечатление. Чрез водене на живот посветен на безкористно служене и чрез придобиване силата от успешното издържане на различни тестове, кандидатът си изтъкава златната сватбена одежда на тялото на душата което го прави готов да встъпи в невидимите светове и процесът на посвещаване от там нататък се състои просто в показването му как да се възползва от силата която е акумулирал вътре в себе си посредством своите собствени усилия. Никой не може да посвети никого без той да притежава вътрешната сила, както не може да се възпламени една празна гилза. 

### <h3 id="question-69">ВЪПРОС No.69: СЪЗДАВАНЕ НА НОВО ТЯЛО</h3>

Как може един Посветен да създаде ново възрастно тяло готово да бъде носено, преди да бъде напуснато старото? 

Отговор: Вие ще разберете, на първо място, че не всеки който току що е прогледнал в невидимите светове и може би се е научил да функционира в тялото на душата, е в състояние да извърши този подвиг. Това изисква духовно развитие от много по-висока степен, а само тези които са много напреднали в развитието си, понастоящем са способни на това постижение. Но, казано е, че начинът е следния. 

Когато се поема храна в тялото на човек, бил той Адепт или обикновен човек, законът на асимилирането (смилане и усвояване на хранителните вещества) се състои в това, че той първо трябва да победи и надделее над всяка частица и да я приспособи към себе си. Той трябва да победи и покори индивидуалния клетъчен живот преди той да може да стане част от неговото човешко тяло. След като това е било направено, клетката ще се задържи при него за по-дълго или за по-кратко време съответно на устройството и на мястото в еволюцията на живота който обитава в нея. Клетката, съставена от тъкан която преди е била включена в тялото на животно и е била проникната от тялото на желанията, притежава най-силно еволюирал живот. Затова този живот бързо отстоява правата си и напуска човешкото тяло в което е бил асимилиран. 

Така човек който живее хранейки се с месо трябва да възобновява поемането на храна много често. Такъв материал би бил, поради това, неподходящ за изграждането на тяло което трябва да чака известно време преди Адептът да влезе в него. Храна, която се състои от зеленчуци, плодове и ядки, особено ако те са зрели и пресни, е проникната от голямо количество етер който образува виталното тяло на растението. Тези храни могат да бъдат покорени много по- лесно и да бъдат вградени в структурата на тялото Също така, те остават там за по-дълго време преди животът на индивидуалната клетка да започне да се проявява. Затова Адептът, който желае да построи тяло готово за носене преди да е напуснал старото, разбираемо го строи от пресни зеленчуци, плодове и ядки, поемайки ги в тялото си което използва всеки ден, където те се подчиняват на волята му и стават част от него самия. 

Тялото на душата* на такъв човек е, естествено, много голямо и много силно. Той взима част от него и изготвя калъп или матрица, в която ще може да строи всеки ден с частици от излишъка от храната за тялото което използва. Така, след като е асимилирал от излишъците достатъчно нов материал, в известна степен той може също така да изтегли материал от носителя който използва, който може да се вгради в новото тяло. Така, с течение на времето, той постепенно трансмутира(трансформира) едното тяло в другото. Когато се достигне момента когато изтощението на старото тяло може да бъде забелязано от външния свят и предизвиква коментари, той ще има ново тяло готово за носене. Той може да напусне старото и да влезе в новото. Но той няма смисъл да прави това докато живее в същото обкръжение. За него е възможно, поради огромните му познания, да използва едно и също тяло в продължение на много години, така че то все още да изглежда младо, защото за него няма такова износване, каквото ние обикновените смъртни си причиняваме чрез нашите страсти, емоции и желания, Обаче, когато той създава ново тяло винаги, доколкото авторът е осведомен, това е с цел напускане на обкръжението и прехвърляне работата си на ново място. 

() - Тялото на душата* - частта от виталното тяло съставена от двата по-висши етери, отразяващ и светлинен. 

Този факт е причината за това, че сме чували за случаи в човешката история когато например Калистро, Св. Герман и други, понякога са се появявали някъде, свършвали са някаква важна работа а след това са изчезвали. Никой не знаел от къде са дошли или къде са отишли, но всеки който е познавал тези хора е бил готов да свидетелства за техните забележителни качества, било то за добро или лошо. 

Старшите Братя разкриват, че Кристиян Розенкройц има физическо тяло, или може би е имал поредица от тела които е носил от създаването на Ордена през 14 век. Но въпреки, че авторът е говорил със Светски Братя от висока степен, никой никога не е твърдял, че е виждал Кристиян Розенкройц. Ние всички разбираме, че той е тринадесетия член на Ордена и той е бил усещан като присъствие на сбирките в храма, но нито е бил виждан нито чуван, така както казва всеки от тези , които авторът се е осмелявал да попита. 

Начинът, по който говорят Старшите Братя за своя прославен възглавяващ, винаги е бил резервиран и би било проява на прекалено любопитство да се продължава да се разпитва за неща за които те не са готови да говорят. Известно е, обаче, че неговата дейност се състои в работа с правителствата на света. И въпреки, че не сме в състояние да посочим точно световната личност на настоящия етап която може да бъде този велик Дух, ние сме сигурни, той е тук и взима необходимото участие. Говореше се, че той е бил в дрехите на дама от Френския Двор преди революцията и е съдействал настойчиво за предотвратяването на тази надвиснала катастрофа, но без успех. Въпреки, че ние вярваме че това е истина, това просто е слух. Ако трябва да го открием сега в настоящето, би трябвало да го търсим повече като сила действаща зад кулисите, отколкото като действителна фигура от средите на управляващите и властващите на света днес. 

### <h3 id="question-70">ВЪПРОС No.70: ДУХОВНИ УЧИТЕЛИ И ПОСВЕЩАВАНЕ</h3>

Защо окултистите говорят за духовни учители и посвещаване, докато други школи – мистиците – изглежда проповядват, че човек сам може да се научи да постигне Бог без необходимостта от посвещаване и учители? Не може ли човек да постигне съзнание за ‘’АЗ’’ без тези неща? Дали посвещаването се отнася единствено до развиването на латентни сили у човек? Има ли посвещаване в мистицизъм? То същото ли е както в окултизъм? 

Отговор: Ако всички бяха родени с еднакъв темперамент и характер, би бил необходим само един път за всички. Всички биха имали нужда от едни и същи опитности с цел извисяване съзнанието си до единение с Бог. Обаче, тъй като всеки човек е фундаментално различен, нужни са много различни пътища за всички. Затова, точно казано, има толкова на брой пътища към Бог колкото са отделните духове в процес на еволюция. 

А грубо казано, има два: един който води до единение чрез вяра и другият, който е пътя на спасение чрез работа. В определена точка, тези два пътя се събират и този който е израснал чрез вяра започва да чувства нужда също да започне работа, докато човекът който е еволюирал чрез работа, без да се взимат под внимание убежденията му, се озовава в положението да бъде принуден от опитностите при сегашните условия, също да има вяра. Един човек може да започне да изучава чужд език усвоявайки граматика и думи без никога да е бил в страната в която се говори този език, но възможно е да се получи така, че произношението му да е неразбираемо за хората на които този език е майчин. С помощта, обаче, на човек който е бил в тази страна той може да научи езика много по-ефективно и за по-кратко време. 

Подобна е ситуацията и в сферата на духовните светове. Има хора които са напреднали далече пред останалите, които са посещавали страната на душата и които са постигнали мистичното единение с Бог и тяхната помощ има неоценима стойност за тези които се стремят да вървят по пътя. Самите те минали по този път, те са в състояние да показват пътя на интелигентно стремящия се, въпреки че разбира се, той (стремящият се) трябва да извърви всяка стъпка по пътя. Стъпките по пътя обикновено са известни като посвещаване. Един пример ще изясни материята. Нека да предположим, че Бог е върха на една много висока планина и човечеството се намира долу в равнината. От подножието на планината една спирала се завърта към целта – върха. Това е пътя на еволюцията следван от голямото мнозинство на човешкия род, което постепенно се изкачва по полегатите стени нагоре към върха без голямо усилие. Обаче, има и една скалиста пътека водеща направо от дъното до върха. Това е пътя на посвещаването който може да се изкачи само с голямо и съзнателно усилие. 

Спираловидният път на еволюцията пресича директния път на посвещаването в различни точки. Може да се получи така, че някои които все още са на пътя на еволюцията, първенците например, да са по- напреднали към истината от някои които са напредвали по пътя на посвещаването стартирайки от по-долна навивка на спиралата. Но по-късно, разбира се, те бързо ще достигнат по-висока точка ако продължават да напредват. По-изостаналите източни раси встъпват на пътя на посвещаването от по-ниска точка, от тази която първенците от Западния Свят вече са достигнали. Бидейки по-млади и по-слабохарактерни, наистина за тях е по-наложително да имат духовен наставник който може да им помага в началото на стръмния скалист път, отколкото е наложително за тези които са достигнали нормалното ниво на еволюция измежду западните хора. Също така, колкото по- високо се изкатерваме, или чрез еволюция или чрез посвещаване, колкото по- ясно виждаме светлината която сияе на върха, която е Бог, толкова по-силни се чувстваме да вървим и да изкачваме сами. 

Затова, след като времето е напреднало, не е нужен духовен учител който да ни помага и неговото място тогава се заема от Старшите Братя, известни на Запад като приятели и съветници. Наставникът от Източния Свят принуждава своя възпитаник, награждава го когато се е справил добре, наказва го когато е бил небрежен. На Запад, Старшите Братя никога не принуждават, никога не награждават и никога не обвиняват. Принудата трябва да дойде отвътре за ученика и те го учат да съди сам себе си. На отделни нива по пътя те изискват от него да напише безпристрастни мнения за своето поведение за да стане ясно до каква степен той се е научил да преценява и да взима правилни решения. Така във всяко отношение те го обучават да стъпи на собствените си крака без да се осланя или да разчита на тях или на някой друг. Защото, колкото по-нависоко се издигаме, толкова по-катастрофално би било падането; и само след като сме култивирали равновесие и себе-упование съчетани с ревностно усърдие и вяра в Бога, ще сме действително в състояние да продължаваме напред. 

И сега, конкретно за тези посвещавания: не съществува церемония от никакъв вид във връзка с истинското посвещаване. Сложните церемонии на псевдо- окултните ордени, каквито може да се наблюдават във видимия свят, на фатернални ордени или църкви ни най-малко не наподобяват истинското посвещаване. То въобще не става на физическо ниво и няма абсолютно никаква церемония във връзка с него, нито пък се състои в ритуал извършен от някой друг, нито пък лекция или проповед или нещо подобно. Не се изрича нито една дума по време на процеса. Това аз знам, че е вярно за по-ниските степени, през които аз лично съм преминал и би било против логиката да се предполага, че такива неща биха се използвали при по-високите степени. Освен това, след като съм разговарял Братята Миряни* които са преминали в по-високи степени, верността на горното предположение се потвърждава от техните думи. 

() - Братя Миряни* – посветени от по-ниските степени. 

Тези факти дават едно много голямо основание да се разбере защо тайните на истинското посвещаване не могат да бъдат разкрити. То не е външна церемония, а вътрешно духовно преживяване. Посветителят, който е еволюирал и притежава външното картинно съзнание на Юпитеровия Период (в Космогонията на Розенкройцерите се обяснява какво е това съзнание), фиксира вниманието си върху определени космически факти, а кандидатът който е станал годен за посвещаване след като е развил вътре в себе си определени сили, (които обаче са все още латентни) е като камертон от същата честота с вибрациите на идеите излъчени от Посветителя във вид на изображения (картини). Затова той не само вижда картините – всеки би могъл да ги види – но той е в състояние да отговори на вибрациите. Той започва да вибрира синхронно с идеята или представата предоставена от Посветителя, и тогава той е преобразувал латентната сила вътре в себе си в динамична енергия и е приспособил съзнанието си към следващата стъпка от цикъла на посвещаването. 

Това може да изглежда трудно за разбиране при първо четене, но ако се опитате да го четете и препрочитате докато схванете идеята, тогава сте се доближили най-близо до определението на това, какво е посвещаване, възможното описание което може да се даде на човек който сам не го е изпитал. Нито пък има някаква тайна относно картината, в смисъл на нещо което не бива да се казва, но все пак е тайна защото не съществуват никакви думи от физическия свят, които биха могли адекватно да опишат духовното преживяване с материален език. Истина е, че посвещаването става в храм предназначен за нуждите на определена група от индивиди, които вибрират до определена октава и че там присъстват и други хора. Обаче, аз повтарям отново, няма нищо което те биха могли да направят или кажат и което да е част от процеса на посвещаване, а че посвещаването е едно вътрешно духовно преживяване при което латентни сили или способности, които са узрели вътре се променят в динамична енергия. 

И сега, конкретно за разликата между посвещаването при окултизма и при мистицизма. Ще откриете, от това което беше казано от началото, че те са и трябва да бъдат точно противоположни. На Окултиста, който приема посвещаването от позицията на интелектуалец, се показва връзката между материалните факти и духовните причини, докато съзнанието на мистика, който е приел духовните факти, се насочва към връзката им с последствията като ефект на материално ниво. Всичко това, с оглед на съчетаването на двете страни и нормалното човешко развитие. Посвещаванията на Розенкройцерите, бидейки създадени за напреднали индивиди от човечеството, се стремят да съчетаят мистичното с окултното. Но, след като Западният свят е развил интелекта до степен да бъде във вреда на чувствата, малко по-голямо ударение се поставя, може би, върху мистичната страна. Затова Старшите Братя винаги насочват своите ученици към Христос, но въпреки че истинските Източни Учители са също така духовно възвишени в службата си към човечеството, те не могат да учат на същото своите ученици, защото от гледна точка на стремящия се от Изтока, Христовата Светлина все още е невидима. Така че, те са принудени да учат своите подопечни да правят точно това което им се казва и с течение на времето, когато те се издигнат до нашето ниво, Христос ще се яви също и за тях. 

### <h3 id="question-71">ВЪПРОС No.71: ЗАЩО ПОВЕЧЕТО ПОСВЕТЕНИ СА МЪЖЕ?</h3>

Ако една жена, имайки положително витално тяло, достигне точката в еволюцията когато тя може да избира телата си и тя избере положително физическо тяло, от къде ще се вземе отрицателната част за да има баланс? 

Отговор: За да се разбере същността трябва да се изясни, първо, че ‘’мъж’’ и ‘’жена’’ са понятия които трябва да се използват само за физическото тяло защото полът не се проявява по същия начин при по-висшите тела-носители. Следователно, запечатайте твърдо в ума си, че Духът който се проявява в телата на двата пола, които наричаме мъжки и женски, самият той е безполов. Обаче, два от атрибутите на Духа в частност се проявяват когато той създава своите тела: воля и въображение, положително и отрицателно или активно и пасивно, и те се проявяват съответно като мъжко и женско начало когато Духът достига до Физическия Свят и изгражда тялото което ще функционира, под божественото ръководство на Креативните Йерархии. Духът изразява редуващо се, воля и въображение, така че да се развива хармонично и затова той се проявява в мъжки и женски тела. Бидейки несъвършен, за него балансът е осигурен чрез предоставените му положително плътно тяло заедно с отрицателно витално тяло и обратното. 

Обаче, когато настъпи времето когато Духът се е развивал в продължение на еони време в училището на живота и е научил уроците си до такава степен, че е станал достатъчно себе-контролиращ се или балансиран, вече не е необходимо равновесието да се осигурява чрез противоположна полярност в тялото. Затова Духът може и взима за себе си две положителни тела – витално и плътно. Такъв е случая при голямото мнозинство от посветените, освен в случаите когато по специални причини те смятат, че е нужно да вземат отрицателно плътно тяло. Виталното тяло, обаче, във всеки посветен винаги е положително поляризирано, защото това го прави по-добър и по-възприемчив инструмент за вибрациите които идват от Духа на Живота, чието съответствие виталното тяло е. 

<h2 id="section-7">РАЗДЕЛ VII: Въпроси отнасящи се до БИБЛИЯТА</h2> 

### <h3 id="question-72">ВЪПРОС No.72: УЧЕНИЯТА НА НОВИЯ И СТАРИЯ ЗАВЕТ</h3>

Това което проповядва Новият Завет относно Светия Дух, Утешителя, така снизходителен и милостив, създава трудности при идентифицирането на Светия Дух като отмъстителния Йехова от Стария Завет. Как може да се изглади това противоречие? 

Отговор: Да се умножи всичко което е на земята, това е била мисията на Йехова и неговите Ангели. С други думи, Той беше дарител на деца. Вземете известието на ангела към Мария: ‘’Светият Дух ще се спусне върху теб и ти ще заченеш’’. Тук вече се появява свързващото звено; но тъй като всяко нещо има две страни, така също и Светият Дух има два аспекта. Една част от неговата работа се извършва отвън като даващ закона, а законът когато се налага отвън има възлагащ характер, кара ни да правим това или онова или ни забранява да правим друго. Той изисква око за око и зъб за зъб. Ето го Йехова, авторът на закона; но когато настъпи денят когато ние сме приели закона вътре в нас и не сме принуждавани отвън, възлагащият изпълнението на закона става Утешителя. Цялата вселена се управлява от закона. Всичко на този свят се основава на закона и той е нашия хранител, както и нашия заповедник. 

Сутрин ние напускаме домовете си спокойни и се уповаваме на закона за гравитацията да ги държи на мястото им докато нас ни няма. Ние знаем, че когато се върнем ще ги намерим на същото място където сме ги оставили, въпреки че нашата планета се движи бързо по орбитата си със скорост от 65,000 мили в час. Ние разчитаме на разширението на газовете за нашите двигатели. Фактически, всичко в природата се подчинява на закони и независимо от това, дали знаем или не, ние сме им роби докато не се научим да ги използваме, да си взаимодействаме с тях и по този начин да ги принуждаваме да ни се подчиняват и да ни спестяват усилия и труд. 

Подобно е положението и при нравствените закони дадени от Йехова на Синай. Те са били създадени за да ни доближат до Христос и когато Христос се е родил вътре в нас, законът на Светия Дух също влиза в нас. Тогава човек се символизира с ракла-кивот (ark) която се намира на най-свято място и съдържа вътре в себе си скрижалите със закона гравиран върху тях. Ще ви направи впечатление, че Утешителят който се е явил при хората от древността, не е бил Утешител отвън, а такъв който е влезнал в тях и е станал част от тях. Когато Духът на Закона, Светият Дух, влезе в нас, Той вече е Утешителя; защото ние по собствено желание правим това което се изисква от тази вътрешна принуда, докато преди това сме негодували срещу заповедите на външния законодател. 

### <h3 id="question-73">ВЪПРОС No.73: ВДИГАНЕ НА МЪРТВИТЕ</h3>

Във ‘’Въпроси и Отговори’’ вие твърдите, че Христос не е съживявал мъртви. В Св. Йоан, глава втора, стих 11, Христос казва: ‘’Нашият приятел Лазар е заспал’’ и след това в стих 14 Исус ясно им казва: ‘’Лазар е мъртъв’’. Изглежда, като че ли Христос е сгрешил отначало, въз основа на тези цитати. Кое е вярното? Отново в Св. Матей, глава 10, стих 8, на Апостолите се казва да съживяват (вдигат) мъртвите и т.н. 

Отговор: Повечето от трудностите с Библията и неправилните тълкувания на това, какво наистина се има предвид в Евангелията, се получават вследствие на погрешното разбиране на повечето хора, които вярват че Евангелията разказват житейската история на един човек наречен Исус Христос. Абсолютно вярно е, че те са били направени по образец на живота на Исус и това говори за величието му, защото живота му е използван като рамка от авторите, които са принадлежали към четири различни школи на Посвещаване. Обаче, това което тези мъже в действителност са искали да напишат, е било инструкция за посвещаване, а четирите Евангелия, поради това, съдържат скрито под външна обвивка състояща се от завоалирани, неразбираеми и несъществени истории, съдържанието на инструкцията, формулата рецептата за посвещаване на четирите различни Мистерийни Школи. 

Споменатият пример, съживяването на Лазар, или на сина на вдовицата на Наим, не съдържа призоваването на отишъл в отвъдното Дух обратно в неговото тяло- носител. Това не се е случило. ‘’Щом сребърната нишка се е прекъснала, Духът се завръща при Бог, който го е дал, а прахът там от където е бил взет’’. Когато един Кандидат достигне точката на издигане на по-високо ниво и до по-мощна сила, от тази която е притежавал преди това, тогава той първо трябва да умре за нещата които са минало и са останали зад гърба му. Пътят става все по-тесен и по-тесен с всяка крачка и той не може да влезе през вратата която води към по-висша област на всемира, докато не е отронил тялото което го свързва с по-долната област. Поради това, в този смисъл е казано за него в момента в който е готов за преминаването, че той е мъртъв. 

Ако прочетете Масонство и Католицизъм, ще разберете, че Лазар преди това е бил Хирам Абиф, Майстор Масон и главен строител на Храма на Соломон; че Исус преди това е бил въплътен като човека наречен Соломон; и че Христовият Дух обитаващ Исус в момента когато е било описано съживяването на Лазар, е бил велик Посветител който е издигнал Лазар и го е направил Йерофант на Малките Мистерии. Сега той е известен като Християн Розенкройц, оглавяващ Школата на Западната Мъдрост и съратник на Исус в работата за обединяване на човечеството и отвеждането му да Христовото Царство. 

По подобен начин, в по-малка степен, Апостолите са получили силата за повдигането на мъртвите. На малките деца те дали само мляко, но на тези които са били силни те са дали месото на доктрината и са ги инструктирали относно мистериите, а когато са достигали определено ниво чрез водене на изискващия се начин на живот, те умирали и бивали съживявани и повдигани за по-плодотворен и по-полезен живот. Обаче, както вече беше казано, тези смърти не са представлявали това което ние наричаме смърт на тялото. 

### <h3 id="question-74">ВЪПРОС No.74: БОГАТСТВО И ДУХОВНОСТ</h3>

В Библията се казва: ‘’Благословени са бедните защото тяхно е Царството Небесно’’. Също така се твърди, че е по-трудно за богатия човек да отиде на небето, отколкото камила да мине през иглено ухо. Много други пасажи показват, че бедността е благословия и че богатството е проклятие. Защо тогава църквите събират пари и приобщават богатите и защо Сдружението на Розенкройцерите започва да върши същото? 

Отговор: На нас ни е ясно, че повърхностното четене на Библията може и наистина дава повърхностно основание за идеи, каквито съдържа горния въпрос, но дори ако се приложи обикновен здрав разум без да се взима предвид Светото Писание, от само себе си се разбира, че бедността не може да се приеме за добродетел. Нито пък богатството може да се квалифицира като порок. Цитираният пасаж от Лука: ‘’Благословени са бедните защото тяхно е Царството Небесно’’ се нуждае от доуточняване. Него го дава Матей, като пише: ‘’Блажени са нисшите духом защото тяхно е Царството Небесно’’. 

В началото човешкият род е бил създаден на земята за да я обработва, да я направи плодородна, да се издигне и да господства над всичко тук. С други думи хората е трябвало да се трудят и естествено плодовете от техния труд е трябвало да се умножават. С напредването на времето, се натрупвали притежания, а също така се увеличавало и човешкото желание за собственост. Поради това, вместо човек да властва над света и над всичко което се намира там, както казва Emerson: ‘’Вещите са на седлото и яхат човечеството’’. Много от хората си мислят, че притежават – магазин, бизнес или фабрика, но ако собственикът си направи истинска и непредубедена равносметка на положението на нещата, ще установи че фабриката и магазинът са неговите собственици и те го притежават, не той тях; и че той е роб на притежанията си и че те му отнемат времето и радостта от живота, които в противен случай щяха да бъдат негови. Той живее в непрекъснат страх, че може да бъде ограбен или че провал в бизнеса може да ликвидира собствеността му. Той никога не е спокоен и не живее в мир, а винаги в страх заради богатството си. Такова състояние се среща много често и при това положение богатството определено е проклятие. 

Този човек, обаче, не е беден духом (или нисш духом). Друг човек може официално да притежава фабрика и да дава поминък на много други хора. Той може да се чувства Божи слуга поемайки върху себе си част от световната работа. Тъй като той не счита себе си за персонален собственик на нещата които го заобикалят, той наистина духом е беден, въпреки че официално в смисъл на закона е богат. И още, ако той е последователен и настойчив в това си становище и в тази духовна нагласа до своята смърт, то абсолютно сигурно е, че той ще си е натрупал голямо богатство в Небесния Свят.Затова, на това място той е богат и ще влезе там успешно без значение, че портите за там са много малки. 

По подобен начин църквите може да натрупват голямо богатство на земята и съкровища в Небесните Селения, ако го използват умело за облекчаване на страданията на хората. Това не значи, че трябва да раздаваме безразборно. Разграничаването на нещата, правенето на разлика в полза на доброто, е велик фактор при душевния растеж и ние имаме предимството и инициативата да използваме това качество при даренията които правим и във всички други области на живота. Безразборното даряване обеднява хората, които иначе биха били полезни. Определена, Библията не е така нелогична, че да окачествява бедността като добродетел, защото ако беше така, ние щяхме да живеем като безделници, каквото поведение за нещастие се среща много често между хората които претендират да водят възвишен начин на живот. Всъщност, много бедни хора може би трябва да си дадат сметка за причините на своята бедност. Възможности се явяват пред всички нас и ако сме пропуснали да се възползваме от тях, ако сме си прахосвали времето и малките материални възможности които сме имали и по този начин сме си попречили да станем по-състоятелни и да правим добро, на нас наистина ни се връща заради действията ни. От друга страна, богатият човек който е използвал умело богатството си, може да бъде похвален за начина по който е управлявал Бащиния си бизнес. 

Що се отнася до Сдружението на Розенкройцерите, едва ли си заслужава да се отговаря защото, разбира се, който разграничава нещата знае, че Сдружението на Розенкройцерите не е просило средства за Ecclesia или за нещо друго. Някои членове на Сдружението бяха започнали агитация за учредяване на фондове и няма причина те да не осъществят това за себе си. Необходимите средства за реализирането на това начинание трябва да се придобият и ако тези хора чувстват такава нужда и искат да ги придобият, със сигурност това е тяхно право. Авторът няма абсолютно никакво право да се намесва. Затова, писмата са публикувани и мненията които се изказаха бяха приети. Само ако не поставят категорични изисквания и не представляват подстрекателство и не са във вреда на Сдружението, защото както често се е казвало, не му е позволено да приема никога никакви пожертвования. 

### <h3 id="question-75">ВЪПРОС No.75: ВЪЗКРЪСВАНЕ НА ТЯЛОТО</h3>

Какво се е имало предвид във Веруюто на Апостолите в Библията под възкръсване на тялото? 

Отговор: ‘’Веруюто на Апостолите’’ не е било написано преди да са се били минали няколко века след като Апостолите са били вече мъртви и тогава то е било използвано за да предаде това в което те са вярвали. Нито те нито Библията проповядват възкръсване на тялото. Тази фраза изобщо не може да се срещне в Светото Писание. Във версията на крал Джеймс може да се прочете, че: ‘’въпреки, че след смъртта червеи ще унищожат това тяло, все пак в моята плът аз ще срещна Бог’’; и този пасаж е главното основание на тези, които се мъчат да лансират тази абсурдна доктрина. Впрочем, определените от крал Джеймс преводачи са били лоши познавачи на Староеврейски език и повечето от тях са умрели преди превода да бъде завършен. В ревизираната версия вие ще откриете друга интерпретация, както следва: 

‘’И след свършека ми, след като това тяло ще бъде унищожено, тогава без моята плът аз ще срещна Бог’’. Плът и кръв не могат да наследят Царството Божие; тогава каква е ползата от притежаването на такова тяло каквото имаме сега? И още неща, това тяло би трябвало да ни служи за вечни времена, а се казва че след възкръсването няма да съществува женитба – друг аргумент който показва, че ще се използва тяло- носител от друг вид. Впрочем, добре известен и научно потвърден е фактът, че клетките в нашето тяло се раждат и умират. Тогава, ако би съществувало възкръсване на тялото, каква комбинация от клетки ще притежава възкръсналото тяло? Или, ако всяка клетка, която някога е била в нашето тяло от раждането до смъртта трябва да бъде в това възкръснало тяло, няма ли това да представлява един чудовищен конгломерат, защото тогава бихме имали огромен брой тела съставени от слоеве клетки? Действително, това би било много странно. Тогава, както казва Павел, семето се посява в земята всеки път за да събере ново тяло. (Виж 1 Коринт, 15/36 – 56). 

### <h3 id="question-76">ВЪПРОС No.76: НЕПОРОЧНОТО ЗАЧАТИЕ</h3>

На страница 472 от Космогонията на Розенкройцерите се намира следния параграф: ‘’Обетът за абсолютно целомъдрие (безбрачие) се прилага само при старшите Посвещавания и дори тогава може понякога да се наложи единичен акт на оплождане, като акт на саможертва, какъвто е бил случаят при доставяне на тялото на Христос. Християнската религия проповядва, че Исус Христос е бил роден от девствена жена, което с други думи е наречено непорочно зачатие. Такова учение се приближава много точно да дефиницията ‘’святост’’. По този начин ли се възприема раждането на Исус от Розенкройцерите? 

Отговор: Съгласно Учението на Розенкройцерите, трябва много стриктно да се прави разлика между Христос и Исус. Когато преглеждане Паметта на Природата откриваме, че Духът роден в тялото на Исус е бил много напреднал в еволюцията Его който е достигнал най-възвишена духовност посредством много животи на свято, себеотрицателно служене* и е възможно да се проследят предишните раждания на този Его с такава леснина, с каквато е възможно да се наблюдават предишните преживявания на всяко друго същество принадлежащо към човешкия род. Обаче, напразно бихме търсили предишни въплътявания на Христос защото той изобщо не принадлежи към нашата еволюция. Той е бил най високо Посветен от Слънчевия Период, а обикновеното човечество от това много отдалечено минало, сега са еволюирали до състояние на висша духовност Бихме могли да ги наричаме Архангели. 

() - Служене* - под служене се разбира всяка дейност с цел подпомагане и в полза на хората и света. 

До преди 2000 години замята е била управлявана от желязната ръка на Йехова и неговите Ангели, които са били продукт на еволюцията на минал период. Под неговото господство страхът от закона е бил противопоставян на желанията на плътта. Всяко нарушение е изисквало око за око и зъб за зъб. Това, обаче, не е оставяло никакво място за еволюцията на любовта и алтруизма. ‘’Истинската любов отхвърля всякакъв страх’’, и Христос е дошъл на света за да освободи хората от закона и егоизма му чрез култивиране на любов и алтруизъм. 

Обаче, неумолимият закон на природата гласи, никой не може да си построи тяло от материя с която през еволюцията си той не се е научил да борави, а през много отдалеченото от нас минало, когато Архангелите са били на човешко еволюционно ниво, светът който те са обитавали е бил съставен от веществото на желанията. И така, както нашето плътно физическо тяло е направено от химическа субстанцията (физическа материя) на нашата сегашна земя, така най- плътното тяло на Архангелите е направено от веществото (материя) от Света на Желанията. През много векове, преди в действителност Той да дойде в нашата среда, Христовият Дух е работил със земята отвън, за да пречисти земното тяло на желанията от което ние можем да си събираме материал от който да си изграждаме по-чисти и по-добри желания и емоции. Очевидно, това би могло много по-добре да се направи от един вътре-живеещ (вътре-обитаващ) Дух, ако се намери начин да се осигури проникването му в земята. Това е била мисията на Йосиф, Мария и Исус, до осигурят неговия носител, към който тялото на желанията и по-висшите тела на Христос биха могли да се присъединят за кратък период от време докато Той осъществи Своята мисия. 

Когато актът на оплождане се извършва по-вулгарен, порочен начин, когато е осквернен с похот и страст, той със сигурност деградира тези които участват в него под животинско ниво. От друга страна, когато бъдещите родители се подготвят чрез молитва и възвишен стремеж да извършат акта като жертвоприношение, без да отдават значение на собственото си чувствено задоволяване*, зачеването е непорочно. Очевидно е, че не е физическата девственост това което се приема за добродетел, защото всеки се намира в това състояние през ранните години на своя живот. Чистотата, целомъдрието на душата, това е което прави двамата, бащата и майката, неопетнени и девствени. 

Съгласно учението на Розенкройцерите, създадено посредством изследване на Паметта на Природата, такова е било състоянието на Йосиф и Мария когато е било заченато тялото което се е формирало около семенния атом на Йосиф. Слънчевият Дух, Христос, не би могъл да построи такъв носител. Впрочем, би било ненужно разхищение на ценна енергия за такъв велик Дух да преминава през утробата и да доведе тялото през годините на детството до достигането на зряла възраст когато то ще може да бъде използвано. Затова, тази задача е била възложена на Исус който е използвал тялото до момента на Светото Кръщение, когато както ни е казано, Духът се спуснал върху него като гълъб. Тогава Исус е напуснал своето тяло което от този момент до края е било обитавано от Христовия Дух и така през тези три години на мисионерство ние трябва да го разглеждаме като съставно създание, Исус и Христос. 

Трябва да бъде ясно, че великите Йерархии които са ни помагали в еволюцията ни, винаги работят в унисон със законите които са ни предоставили като ръководство, и никога против тях и след като са създали метода на строеж на тяло посредством единението на мъж и жена, те не биха помислили да преустановят действието на този закон така както нито за момент не биха помислили да преустановят действието на закона за гравитацията. Лесно можем да си представим какъв хаос би настъпил ако хора, къщи, улици, коли и всичко останало не е сигурно закотвено за земята и се рее във въздуха, и катастрофата за социалната ни структура, която би последвала преустановяването на действието на закона за размножаване, също можем да си представим. Впрочем, отнасящите се до този въпрос обяснения също дават да се разбере, че Йосиф би имал основание и намерение да изгони Мария. Такава реакция естествено би последвала от страна на един обикновен съпруг след такова чудо, което той не познава и в което той не вярва. Като следващо доказателство за бъркотията сътворена от преводачите, ще ви направи впечатление, че родословното дърво на Исус отвежда до Йосиф и ако той не е бил бащата, това би било глупаво; тогава би трябвало да не се споменава, че Исус произхожда от рода на Давид. 

Има начини, обаче, да се направи едно тяло използваемо за Адепта без да преминава през утробата. Преди да се опише този метод, нека да бъде напълно разбрано, че терминът ‘’Адепт’’ не може да се приложи за шарлатаните които се титулуват като такива във вестникарски обяви предназначени за лековерните. Истинският Адепт е този който е достигнал високо ниво или степен на духовност, а какво представлява такава една степен ще разберем като сравним обикновения ясновидец и Посветения с него. 

Ясновидецът е човек който е развил духовно зрение. Ако той няма контрол над тази способност, той вижда неща в невидимия свят които се появяват пред него. Той няма избор нито какво да наблюдава, нито кога, нито пък силата да изключва някоя сцена която не му харесва. Съзнателният ясновидец е човек който по желание може да извиква образи и картини от невидимите светове и може да отправя своя духовен поглед към който и да е обект и дори да определи по желание продължителността на времето през което ще го наблюдава. 

Обикновено се смята от повечето хора които не са се замисляли върху тези неща, че когато някой е в състояние да вижда в невидимите светове, той е, така да се каже, всезнаещ и има познания за всичко там. В действителност, способността да се виждат нещата в невидимите светове не дава способност за разбиране на всичко в тях, не повече отколкото виждането на една машина тук не ни дава познанието за това как тя функционира. 

Посветеният е човек който не само притежава способността да вижда нещата от невидимите светове, а също така и способността да напуска своето тяло в пълно съзнание и да борави с тези неща или да ги разучава . Така в известна степен той натрупва знания за тяхната вътрешна същност и начин на действие и как да прилага тези сили, които ние наричаме закони на природата (всемирните закони), за използването им в процеса на еволюцията. 

Адептът е човек който вижда и знае, и в допълнение на това е станал опитен в използването на законите на природата за осъществяване на това, което за обикновения човек изглежда чудо, но което в действителност е само по-висше приложение на същите закони които управляват привичния ход на живота. 

На всички ни е известен факта, че голяма част от храната която поемаме в организма не се използва поради незнанието ни за реалните нужди на това тяло- носител, като добавим и факта, че повечето от на с ядат повече за удоволствието което получават от вкусните ястия, отколкото да снабдят организма с енергия. Това се отразява на метаболизма (обмяната на веществата) и повече хранителни вещества се изхвърлят, отколкото се асимилират. 

Дори тази част от храната, която сме асимилирали, не винаги формира качествена телесна маса, а отпусната плът която е мъртъв товар върху нас и виталното тяло непрекъснато се мъчи да се освободи от нежеланите излишни отпадъци. След обилно нахранване ясновидецът може да вижи една черна лента от еластично, подобно на желе, образувание, изградено от етер около областта на корема на лакомия човек. Това са вредните вещества (отровите) които са се образували вследствие на ферментацията на нездравословни храни поети в голямо количество които са изхвърлени от плътното тяло чрез излъчващи се потоци на виталното тяло в стремежа му да прочисти задръстения организъм. 

Ние, също така, губим телесни тъкани когато се отдаваме на удоволствия, при ненужни движения и емоции, причинявайки остаряването на плътното тяло и смъртта му много преди времето когато то би умряло ако е било правилно използвано. 

Адептът е различен. Той знае как да контролира действията и емоциите си и така спестява ненужното пресилване на тялото. Той също така познава точно веществата които са необходими за да поддържа тялото си в най-добра форма и подходящите пропорции в които да ги приема. Така той си осигурява максимум полезни хранителни вещества и минимум отпадъци. 

Затова той може да запазва своето тяло в младежки вид и с желязно здраве в продължение на стотици години. Измежду братята-миряни Розенкройцери се говори, че Кристиян Розенкройц днес използва тяло което е било съхранено в продължение на няколко столетия. Това може да е вярно или не, авторът не знае със сигурност, защото нашият царствен водач никога не е бил видян от никой измежду братята- миряни които се събират в Храма за среднощна служба. Неговото присъствие само се чувства и е сигнал за започване на работата. Обаче, при разговор с някои от братята-миряни, които са били свързани с Храма за двадесет, тридесет и четиридесет години през този живот, се установява че Старшите Братя, за които казваме че са наши Учители, днес изглеждат точно така както са изглеждали преди тридесет или четиридесет години. Преценявайки според стандартите за обикновените хора, бихме казали, че Старшите Братя сега изглеждат като четиридесет годишни и това подчертава твърденията на учението изложени по- горе. 

Разбираме, че Адептите са в състояние да съхраняват телата си за векове, може би хилядолетия, но те също са в състояние да създават ново тяло-носител ако в следствие на някакви причини това тяло се износи и следващото описание е един от начините даден от Старшите Братя. 

Съществува закон в природата, който оперира така, че клетъчният живот съдържащ се във всяка частичка от храната, трябва да бъде победен от Его преди да може да бъде асимилиран. (В тази връзка виж раздела за асимилацията в Космогонията на Розенкройцерите). Следователно, за Адепта не е възможно да направи екстракт (извлечение) от елементите, от които едно тяло е изградено, формирайки ги в тяло-носител и след това да напусне старото тяло и да влезе в новото. Той първо трябва задължително да ги вземе в своето собствено тяло за да може те да бъдат точно пригодени към семенния атом и да бъдат асимилирани по обикновения начин. След като те са по подходящ начин приспособени адекватно приспособени към него по начина изискващ се от природните закони, той може отново да ги екстрахира (отдели) и да ги използва за строежа на едно ново тяло. Затова Адептът започва тази работа чрез увеличаване на поетата храна и отделяне на допълнителното количество хранителни вещества. Понеже притежава тотален себе-контрол, той също така има силата да контролира и да държи във подчинение живите хранителни съставки, които след това използва за да изгради постепенно тяло. Този носител обикновено бива поставен на място без достъп на хора. Когато това тяло-носител е завършено и Адептът желае да направи промяната, той просто излиза от своето старо тяло и влиза в новото. 

Използването на този метод разгадава мистерията обграждаща ранния живот на предшествениците на Сount St. German, Cagliostro и др. Те са били Адепти, които са напускали мястото и времето в което са живели, когато са изчерпвали възможностите им и са преминавали на ново поле на дейност. Телата които са оставили те не са имали име и никой не се е усъмнявал, че Духът който ги е обитавал не е поел по нормалния следсмъртен път. 

Също така, съществува закон в природата постулиращ, че никой не може да направи тяло-носител ако не се е бил научил през еволюцията си как да го строи. Дори такъв велик и всемогъщ Космически Слънчев Дух, Христос. Той не е можел да изгради физическо тяло, нито в утробата, нито посредством магическия начин, както беше описан, защото никога не е имал опит от преживяване в Небесния Свят където се строят архетипите на телата, нито пък е преминал през действителното преживяване което е имал човешкия род през вековете. Затова е било необходимо някой да бъде избран да построи тяло за Него. Тази чест и привилегия се паднали на Йосиф, Мария и Исус, който построил плътното тяло и го носил през годините на детството и младостта докато достигнало зрялост, заедно с виталното тяло необходимо да държи плътния инструмент жив и да осигури връзката с тялото на желанията на Христос. 

И така, ако е правилно разбрано, истина е, че Исус е бил роден от девица и че зачатието е било непорочно. Грешката се състои в объркването на Исус и Христос. Обърнете внимание, че Ангелът Габриел е заповядал неговото име да бъде Исус. Христос (Christos) означава ‘’помазан’’ и насочва към дейност, не към персоналност. Затова, той не проговаря като Исус Христос едва след Светото Кръщение, когато е бил помазан с Духа, или на английски (български) помазаният Исус. Също така, грешно е да се смята раждането на Исус за уникално Ние имаме думата на Христос, че нещата които Той е извършил, ние също ще правим и дори по-велики. Непорочното Зачатие, Кръщаването (christening - христосването или помазването), Кръстът и Короната, на свой ред ще станат лични преживявания за всеки от нас, защото ние всички сме Христос – в процес на ставане и някога трябва да израстнем напълно до величието на Божественост. 

### <h3 id="question-77">ВЪПРОС No.77: ЗАЩО ЕВРЕИТЕ ЗАПАЗВАТ САБАТ</h3>

Розенкройцерите учат, че Христос е Слънчевия Дух и поради това изглежда напълно логично за нас Неделята да е свещена и през нея се извършва богослужение в християнските страни. Обаче, Йехова е властник на Луната. Защо тогава евреите не са били научени да зачитат понеделник за свят ден вместо събота, която сега е техния Сабат? 

Отговор: Съществува езотерична връзка между Сатурн, Слънце и Луна, които управляват събота, неделя и понеделник. Слънцето Сатурн са проводници на живота и смъртта, а Луната е, ако може така да се каже, прехвърлящото звено посредством което човечеството непрекъснато бива прехвърляно от единия полюс на другия докато се изтъче съдбата. Лунният северен възел, който ние наричаме Главата на Дракона, има естество на животворящото слънце и тласка хората в период на физическа активност. Южният възел ни изпраща в почивката на смъртта посредством сатурновите сили на Опашката на Дракона. С други думи, Сатурн и Луната са портите за вход и изход от невидимия свят, или Хаоса, Луната в планетарен аспект, а Сатурн в космически. 

Когато започва един велик Творчески Ден на Проявление, времето винаги започва със Сатурнов Период и тогава вълните на живот на Духа, които са преминали субективната фаза на еволюция през предхождащата Космическа Нощ, биват тласнати в активно проявление и това се случва през Сатурновото обръщение (завъртане) на всеки Период. В по-малката земна сфера на нашата сегашна дейност, когато един Его е готов за прераждане в земен живот, Луната маркира времето за зачеването и раждането като по този начин продължава сатурновата функция на изтласкване на развиващите се Его от тъмната Космическа Нощ на смъртта в слънчевата вселена на живот и светлина. Има, обаче, някои Его които не напредват и са изоставащи по пътя на еволюцията. За тях идва времето, когато те накрая биват изхвърлени на Луната и биват лишавани от възможността и привилегията на прераждането в настоящия клас на еволюцията. Тогава те остават на Луната докато телата-носители, които те са кристализирали (втвърдили) поради липса на действие, накрая се разградят и понеже те не могат да следват потока на еволюцията има само един друг път отворен за тях, да гравитират обратно през портата на Сатурн в Хаоса или Космическата нощ, където трябва да изчакват за друга възможност на проявление в по-следващ поток на живот. 

Йехова нее Господар само на евреите, използвайки всички други хора. Той е Законодател и Космически Повелител на плодородието. Затова, Той има специална мисия за първенците в еволюцията от всяка епоха или период, когато множество Духове трябва да придобият тела-носители от нов вид. Той умножава изобилно първенците в еволюцията, дава им необходимите за тяхната еволюция закони и по този начин ги поставя в началото на нов период на развитие. Ако имаме предвид този факт и факта, че първата част от една епоха е Сатурнова, бихме разбрали, че макар че първите Семити, които са били праотци на Арианската раса, са били размножени като песъчинките на морския бряг и са получили законите си от Йехова, те също така са живеели по време на Сатурновата част на Арианската Епоха и поради това логично е, че са били научени да спазват Събота като ден за почивка. 

Библията учи, че законът е имал върховенство до идването на великия Слънчев Дух. Христос е поставил началото на нова фаза от еволюцията подчинена на принципа на любовта и възраждането. Това е прекратило господството на Йехова и на влиянието на Сатурн, разбира се не рязко защото винаги съществува едно препокриване на старото и новото. От времето когато ние, първенците Християни, сме навлезли във втората или Слънчевата част на Арианската Епоха, сме заменили деня на Сатурн с деня на Слънцето като ден за Богослужение. 

As we have spoken of the Moon and Saturn as being the gates of Chaos, this may cause the students to wonder what becomes of the rest of us, and we may therefore briefly state the Western Wisdom teaching on this point. 

Обикновеното човечество, което следва пътя на еволюцията, бива отвеждано в Царството на Христос, Слънчевия Дух. 

Изоставащите, които на са могли да следват движението напред, биват изоставяни в Царството на Йехова, Лунния Дух. 

Напредналите водачи на човечеството, Посветените, които са преминали малките и великите Посвещавания и се явяват пред Освободителя (Liberator) (великото Създание отговорно за еволюцията на Земята) са получили правото на избор да останат тук и да помагат на братята си от този свят или да отидат на Юпитер и да подготвят условията при които човешкият род ще може да се развива през бъдещия Юпитеров Период. 

Напреднали души, които са злоупотребили със свята сила като черни магьосници, в бъдеще ще се върнат обратно директно на Сатурн и ще бъдат тласнати в Хаоса чрез разграждане на техните тела-носители. 

Сатурн има преимуществено четвъртия или отразяващ етер. Като следствие от това е неговата бледа светлина и Его които отиват там приключват записа на своите животи и биват отвявани навън в хаоса чрез сатурновите луни. 

Юпитер има преимуществено третия или светлинен етер. Като следствие от това е неговата лъчезарност и напредналите Его, които отиват на Юпитер отвън, навлизат навътре чрез луните и след това започват, както беше казано, конструктивната работа за Юпитеровия Период. 

### <h3 id="question-78">ВЪПРОС No.78: КАКВО ОЗНАЧАВАТ БУКВИТЕ I.N.R.I.</h3>

Какво означават буквите I.N.R.I.които понякога биват поставяни върху кръста? 

Отговор: Историята в Евангелието разказва, че Пилат е поставил следния знак: ‘’Jesus Nazarenes Rex Judaeorem‘’ На Неговия Кръст и това е било преведено в официалната версия така, че да има следното значение: ‘’Исус от Назарет, Цар на Юдеите’’. Но четирите символа I.N.R.I., поставени върху кръста представляват имената на четирите елемента на староеврейски: Iam - вода; Nour - огън; Ruach - дух или насъщен въздух; и Iabeshah - земя. Това е окултният ключ към тайната на разпятието на кръста защото символизира, на първо място Солта, Сярата, Живака и Азота, които са били използвани от древните алхимици за направата на Философския камък, универсалния разтворител, еликсира – витае (elixir - vitae). 

Двете ‘’I та’ (Imam и Iabeshah) представляват лунния елемент вода, (а) в течно състояние съдържащ сол в разтвора и (б) в коагулиралия екстракт от тази вода; ‘’солта на земята’’. С други думи, по-ефирните флуидни носители на човек и неговото плътно тяло. N, (Nour) На староеврейски се използва за огън и за елементите които могат да горят, най-главните измежду тях са сярата и фосфора, така необходими при процеса окисляване и без които съществуването на топла кръв би било невъзможно. Его, в този случай, не би могъл да осъществи материална изява. R (Ruach) На староеврейски е еднозначно с Дух, Азот, действаш в меркуриевия мозък. Така, четирите букви I.N.R.I. поставени върху Кръста на Христос, според разказа в Евангелието, представляват завършения човек, Мислителя, на етапа от неговото духовно развитие когато той е готов за освобождение от кръста на плътния си носител. 

Продължавайки в същата посока на разсъждение, може да установим, че I.N.R.I. е символа на разпънатия на кръст кандидат поради следните допълнителни причини: 

Iam е староеврейската дума означаваща вода, течния лунен елемент, който формира част от човешкото тяло (около 87 процента) и тази дума също така е символ на по-фините флуидни тела-носители на желания и емоции. 

Nour, староеврейската дума означаваща огън, символично представя генерираната топла червена кръв заредена с марсианско желязо, огън и енергия, която се вижда от окултиста като движещ се газ през вените и артериите на човешкото тяло, изпълваща го с енергия и амбиции и без която не би имало нито материален нито духовен прогрес. Тя, също така, представлява сярата и фосфора необходими за материалното проявление на мисъл, както вече беше споменато. 

Ruach, староеврейската дума за Дух, или насъщния въздух е един отличен символ на Его облечен в меркуриевия ум което прави човека човек и му дава възможност да контролира и управлява своите тела-носители и дейност по рационален начин. 

Iabeshah, е староеврейската дума за земя, представлява твърдата телесна част образуваща кръстовидното земно тяло изкристализиращо във вътрешността на ефирните тела при раждането и обикновено отделящо се от тях при смъртта, или при изключителния специален случай за който учим, да се умре с мистичната смърт и да се издигне във великолепието на висшите сфери за определено време. 

Затова, това състояние на Християнското мистично духовно развитие изисква обръщане на творческата сила (сексуалната енергия) нагоре, сменяйки посоката й от обичайното протичане през тройния гръбначен мозък, където трите сегмента се управляват от Луната, Марс и Меркурий, респективно, и където лъчът на Нептун запалва регенеративния (възраждащия) гръбначен духовен – огън, който изкачвайки се нагоре поставя хипофизната и епифизната жлези в режим на вибриране. Това разкриване на духовното зрение и поразяване на фронталния синус задейства страданието от болката от трънния венец, след като връзката с физическото тяло е запалена от сакралния духовен – огън, който събужда този център от дългогодишния му сън в туптящ, пулсиращ живот, разпространявайки се стремително към другите центрове на петолъчната стигматична звезда. Те също се витализират и цялото тяло-носител засиява в златно великолепие. Тогава, с едно последно извиване и издърпване, големият вихър на тялото на желанията намиращ се в черния дроб, се освобождава и марсианската енергия съдържаща се в този носител придвижва нагоре звездния носител (наречен така защото stigmata в главата, ръцете и стъпалата са разположени на същата относителна позиция една спрямо друга, както върховете в петолъчната звезда), който се възнася през черепа (Голгота), докато разпнатият Християнин издава триумфалния си вик: ‘’Consummatum est‘’ (стана, свърши се/осъществи се) и се възнася в невидимите сфери да търси Исус на чийто живот е подражавал с такъв успех и с който от тук нататък няма да се раздели. Исус е неговия учител и Неговите водачество и напътствия към Христовото Царство, където всички ще сме обединени в едно тяло да учим и да живеем с Религията на Отца, към когото в бъдеще Царството ще се завърне, и че Той може да бъде всичко във Всичко. 

### <h3 id="question-79">ВЪПРОС No.79: ЗАГАДЪЧНОТО ИЗОБРАЖЕНИЕ НА РИБИ</h3>

Ако не трябва да ядем месо, предполага се че не трябва да ядем и риба. Какво е тълкуването тогава на изобразявания загадъчен символ на риби, както пише в Библията. Без съмнение, те са се използвали за ядене. 

Отговор: Ние често сме заявявали, че освен че Евангелията са версии съдържащи истината за живота на човека Исус, те също така са инструкции за посвещаване. Слънцето, като видима звезда в небосвода, е физическия носител на светлината, който е ‘’светлината на света’’, но зад него се намира невидимото Слънце носител на духовната светлина. Посветеният който следва пътя на посвещаването в същия смисъл е запалващия светлина или просветляващия хората. Затова неговият живот е непреривно свързан със Слънцето, което през своя годишен път преминава през дванадесетте знаци на зодиака движейки се в права посока от Овен, агнето, до Риби, рибите, и по пътя си прибира реколтата от жито и плодове изхранваща физически човешкия род. Съществува и друг вид движение на Слънцето, което е известно на астрономите като прецесия на равноденствието, при което Слънцето преминава в обратна посока през всеки знак за около 2100 години. Това движение корелира с духовния напредък на човешкия род и затова символът на спасителя, на всеки етап, е символа на знака през който Слънцето преминава през този период. 

Ако разгледаме процеса в исторически план, може да се каже, че по времето когато Слънцето чрез прецесия е преминавало през знака Телец, Бикът или Телето е бил боготворен от повечето напреднали човешки раси. Откриваме Бика, Апис, сред египтяните и Mithras, Персийският Христос яздещ Бик. Обаче, когато Слънцето чрез прецесия е преминало от Телец – Бикът в Овен, знакът на Овена или Агнето, Божиите хора са напуснали Египет през пасхата, или пролетното равноденствие, когато Слънцето пресича екватора. Тогава да се боготвори Бик или Теле е станало идолопоклонничество и те са били напътствани да се молят на Овена или Агнеца Божи. По времето на пришествието на Христос Слънцето чрез прецесия е било позиционирано на около седмия градус на Овен и границите на орбитата на влияние на следващия знак, Риби – рибите. Той е бил спасителя на новото време. Затова Той е търсил рибари и след като ги е избрал според призванието и поминъка им, Той е казал че той ще ги направи рибари на хора. Навсякъде в Новия Завет ще откриете непрекъснато намекване за риби. 

По времето когато Християнската Религия е била създадена след Неговата смърт, винаги е имало спорове и противоречия дали символът на този Спасител трябва да бъде Агнец или Риба. Затова като остатък от тези противоречия и днес има епископи носещи митри във формата на глава на риба. Едновременно с това функционерите на тази църква също така имат принадлежности символизиращи Овчар, които представляват връзката със знака Овен, Агнеца. Докато не преминали няколко столетия след разпъването на Христос-Исус на кръста, не е било престанало да се използва Агнеца като Негов символ. Рибите, знакът на рибите, е воден знак и затова до входа на Католическите Църкви можем да видим потирите със светена вода с която богомолците се кръстят. Те биват напътствани, че в петък трябва да се отказват от употребата на месо и да се хранят вместо това с риба. Всичко това се случва защото Слънцето поради прецесия преминава през знака Риби. Сега то се приближава към Водолей, знака на Сина Човешки и през тази епоха символът на Спасителя ще бъде друг. Друга, различна фаза на Християнската Религия ще се появи за да посрещне нуждите на по-напредналите генерации които тогава ще населяват земята. Впрочем, това е същността на Учението на Розенкройцерите. 

### <h3 id="question-80">ВЪПРОС No.80: ‘’THERE SHALL BE NO MORE SEA’’</h3>

В Апокалипсис Йоан казва: ‘’Повече няма да има морета’’. Какво означава това? 

Отговор: Означава точно това което казва, защото земята преминава през много фази на еволюция, което осигурява условията необходими за нашето развитие.Съществувала е тъмна епоха през която материята на нашата планета е била в зародишно състояние което е произвеждало топлина, така че в определен етап от развитието си, когато назрял момента да бъде изречена фразата ‘’Да бъде светлина’’, тази материя е станала светеща, огнена и газообразна, въртяща се около оста си и нагряваща околното атмосфера, която след това се е охладила вследствие на съприкосновението с външното пространство. По този начин се е образувала влага и тя е падала върху разтопената планета причинявайки издигането на пара, огнена газообразна материя. 

Това изпаряване и кондензиране е продължавало в продължение на еони време докато земята се е втвърдила и е станала каквато е сега, суша от която се издига мъгла, така както твърди и Библията. Тя се е охладила и се е кондензирала падайки върху земята под формата на потоп, което най-накрая е позволило да се създаде въздух и е осигурило атмосферните условия които преобладават сега. В миналото ние сме имали тела даващи ни възможност да се приспособяваме към различните условия на околната среда на земята и сега нашите носители съдържат голямо количество вода, каквито са и телата на животните и растенията. Обаче, Библията твърди, че плът и кръв не може да населява Божието Царство. Твърди се, че ние ще съблечем физическото тяло и ще бъдем поемани от въздуха, също и както вие казвате: ‘’няма да има море’’. По този начин са ни представени в основни линии новите условия и има много малко на брой признаци които показват бавното реализиране на промените и въпреки това, те със сигурност ще настъпят. Учените сега започват да осъзнават факта, че земята започва да се лишава от влагата си. Една извадка от печата: 

‘’Много специалисти признават факта, че земята бавно започва да губи своята влага. Съществува частично обяснение на този процес от S.f. von Hermann в ‘’Science (Ню Йорк), под въздействие на електрически разряди в процеса на декомпозиращо изпаряване. Един от съставните газове, водородът, е много лек и се издига до горните граници на земната атмосфера, където накрая той бива изхвърлен. Тази загуба на водород, в дългосрочен план, означава загуба на вода. Разлагането на земната влага, със загуба в крайна степен, се причинява и от други действащи фактори, особено от въздействието на светлинните лъчи от горната част на спектъра. Фон Херман цитира автора на ‘’Umschau’’, Dr, Karl Stoeckel, който пише: ‘’Предполага се, че ултравиолетовите лъчи от слънчевата светлина, които достигат водните пари съдържащи се в долната част на стратосферата на земната атмосфера, разлагат малка част от тях до получаването на водород който се издига на голяма височина’’. 

Фон Херман коментира това по следния начин: ‘’Не мисля, че преди се е обръщало внимание на факта, че земната повърхност би трябвало непрекъснато да губи водород чрез разлагането на водните пари при всяка светкавица. Pickering и други учени са установили линии на водород в спектъра на светкавица, а в научни разработки в областта на метеорологията се споменава факта, че светкавиците разлагат част от водата… Водородът, който се получава вследствие на всяка светкавица, се издига бързо да горните слоеве на атмосферата и се оказва загубен за земята. Имайки предвид честотата на гръмотевичните бури през летния сезон в двете полусфери и през цялата година в екваториалните области, загубата на водород по този начин не може да се смята за незначителна. Докато тези условия на земята продължават да бъдат такива, че да осигуряват възможност за възникване на гръмотевични бури, бавното изсушаване на земята би трябвало да продължи’’. 

Така, с напредъка на науката, учението на Библията се потвърждава относно всяко съществено твърдение. Тези открития показват как миналото и настоящето са описани точно. Това ни дава основание да вярваме, че и бъдещите открития ще се окажат също в съзвучие с истините които Библията излага. 

### <h3 id="question-81">ВЪПРОС No.81: ЦВЕТОВЕТЕ НА ЗАВЕСАТА В ХРАМА</h3>

Защо цветовете на скинията в Храма са били виолетово, алено и бяло? Защо не са били използвани трите основни цвята: синьо, червено и жълто? 

Отговор: Синьото е цвета на Отеца, който управлява цялата вселена непрекъснато от началото на проявлението до края му, присъстващ навсякъде във всичко което живее, диша и има своето начало. Червено или алено е цвета на Светия Дух който създава живи същества. Когато животът се прояви по погрешен начин, ако е ограничен от законите, тогава Светият Дух става Йехова, Законодателя. Жълтото е цвета на Христос, Господаря на Любовта, който чрез този свят божествен Принцип надделява над закона ни довежда отново да директен контакт и хармония с Отеца. 

Ясно е, че в древността не е било възможно да се включи жълтия цвят и така да бъдат използвани и трите първични цветове като емблема на Храма. Тогава са господствали Отецът и Йехова. Синьото и аленото, техните цветове са били поставени в храма, а виолетовото, който се получава при смесването на по-горе споменатите основни цветове, също е присъствало, показвайки че те не само са съществували отделно, но и обединени. Накрая, имало е и бяло пространство символ на факта, че нещо остава непроявено и това е било третият цвят, жълтото. 

От времето на Христос, истинската Западна Мистерийна Школа, Розенкройцерите, имат за емблема Червените Рози, символ на изчистването на природата (естеството) на желанията; златната звезда, показваща че Христос е роден вътре в ученика и излъчва от петте си лъча, които представляват главата и четирите крайници. Това е изобразено върху син фон, емблема на Отеца. Така се показва, че проявлението на Бог, съюз в троица, се е осъществило. 

Аз винаги съм мислил, че има един пропуск в книгите на Сдружението на Розенкройцерите, а именно, една свята молитвена книга. И хиляди от нашите ученици вероятно са чувствали същото. За да запълнят тази липса много от тях са ползвали книги от Източната Школа, което е много лоша практика. Преди много години, когато ние от Западния Свят сме били в такива тела каквито тела имат сега хората от източната полусфера, по времето когато не е имало Западен Свят, такъв какъвто го познаваме сега, тяхната практика е била подходяща за нас, но днес ние сме напреднали много и по-добре е да се обърнем към нашите християнски светии за напътствия по пътя на Светостта. Моята любима книга е The Imitation of Christ от Thomas a’ Kempis. Прекрасна книга е. Няма жизнена ситуация, за която да не се открие подходящ пасаж в тази книга; и колкото повече я четете, толкова повече я харесвате и обичате. Вие може би знаете, че живеещите в Mt. Ecclesia се редуват по азбучен ред в четенето по време на сутрешните и вечерните служби. Винаги, когато дойде моят ред аз избирам Thomas a’Kempis и прочитам една глава започвайки от началото и завършвайки с края. След това някой може да започне да я чете отново. Няма нито един случаен ред в цялата книга и би било учениците, които желаят да ускорят напредъка на душевната си природа, да ползват тази книжка за четене. Тя може, вярвам, да се достави от повечето книжарници навсякъде по света. 

### <h3 id="question-82">ВЪПРОС No.82: ЗАВЕСАТА НА ХРАМА И СВЕЩЕНИЧЕСКИТЕ ОДЕЖДИ</h3>

Защо цветовете на скинията на храма и свещеническите одежди, както пише в Exodus, са били синьо, пурпурно и алено, а не трите първични цветове? 

Отговор: Древният храм на първобитните общества е първата църква, която някога е била построена на земята. Когато човечеството е било принудено да се отдалечи от водните басейни на земята образували се поради кондензацията на влагата която преди това е покривала земята под формата на плътна мъгла, духовното зрение, което до тогава е ръководило хората, се е превърнало в пречка за еволюцията. И така, то започнало да се замъглява и сетивата на човек се фокусирали върху физическия свят. Тази промяна изисквала и наложила откъсване от Божествените Йерархии които до тогава водили човека по пътя на еволюцията. Те станали невидими и човекът усещал липсата им. Тогава в неговото сърце покълнал копнеж към Бог, който е бил задоволен чрез предоставянето му на Храма в Пустошта и предписание с определени божествени закони, като ръководство. Йехова е бил законодателя и Водач на древните Семити които са били семенната раса за настъпващата Арианска Епоха, а зад него стоял Най-Висшият, Отецът. Ще откриете това в такива пасажи като Изход глава 32/8 и 9, където се твърди че Най-Висшият е разделил хората в народи и дал определена част от тях на Господ, който ги е водил и ги е извел извън Египет, страната в която се е боготворял Бика/символ на предишната Епоха, в Арианската Епоха на Небесната Дъга. Като въведение към това е послужило използването на кръв от Агне, зодиакален знак Овен, през Пасхата, извършено от Ноа, и като им са били дадени законите на Мойсей, като всички от тях символично са били представени в Храма в Пустошта. 

Цветът на Най-Висшия, Отеца, е духовното синьо. Цветът на Йехова е червено (показвайки сакралния/жертвения аспект на кръвта), а комбинацията от тези два цвята е виолетово. Затова тези два цвята са били на воала в Храма, но също така е имало и бял цвят, който символично е показвал, че има нещо което все още липсва. Под господството на Йехова е трябвало да се изпълни принципа: око за око и зъб за зъб. Това се е изисквало според Закона наложен от Него и даден на Мойсей. Този закон е властвал докато Христос е дошъл и е донесъл милост, опрощаване и истина, разкъсвайки булото на Храма. Според древния закон жертвоприношението на животни е било задължително, защото хората още не са се били научили как да жертват себе си. Когато Христос показал пътя към истината и живота жертвайки себе си, булото на Храма се разкъсало, старата система била премахната и се открил нов път за спасение на ‘’всеки който поиска’’. 

Затова, в новия закон няма було на което да бъде изобразен цвета на Посветителя. Намерен бил нов по-добър начин да се бележат тези които са приели Христос индивидуално с Неговия цвят на злато и така, тези които следват пътя на служене и себе-жертва, развиват в своята собствена аура златния цвят на Христос, който е третият от първичните цветове. Това е духовната одежда на новата епоха без която никой не може да встъпи в Царството и никоя одежда, придобита в псевдо-посвещаване, никога не може да я замени, без значение каква цена е заплатена. 

### <h3 id="question-83">ВЪПРОС No.83: ДУХОВНИ ЕНДРОГИНИ (ХЕРМАФРОДИТИ)</h3>

Във вашето езотерично тълкувание на операта Танхойзер вие казвате, че човек трябва да открие жената в себе си. Какво имате предвид? 

Отговор: Според учението на Библията и на езотеризма, съществували са времена когато хората са били мъж и жена в едно тяло, хермафродити, или двуполови. Тогава всеки е можел да се размножава без да има нужда от помощта на никой друг. Човек тогава е бил комплектна единица в състояние да се възпроизвежда. Обаче, за да може да се създаде перфектно тяло-носител за Дъха, било е нужно да се развие мозък заедно с ларинкс, така че човек да може да мисли и да се изразява чрез думи. За да може да се осъществи това, едната половина от силата за създаване на ново човешко същество, творческата сила, е била насочена нагоре за да изгради тези органи и да осигури възможност на човек да обърне своето творческо съзнание навън и да насели света с неща каквито си измисли, по свой вкус, използвайки фантазията си, такива каквито виждаме около нас – кораби, къщи, железопътни линии, телефони и всичко останало създадено от човешките ръце, които първо са се зародили в мислите му и след това са се превъплътили в обекти на света. 

Така човек е станал създател, творец на две нива, на физическото и на менталното, но известно ни е че не можем да направим електрическа верига без проводник. Трябва да разполагаме с два, с противоположни заряди и когато едната половина на творческата сила е била отклонена към мозъка, останала само една половина, другата, която може да се използва за размножаване. Поради това, човек е престанал да бъде комплектна творческа единица и е станал зависим от друг човек за да си набави другата част от силата, която му липсва, положителна или отрицателна, мъжка или женска. От тогава на света се появили мъката, греха и страданието и сме станали подвластни на смъртта. Обаче, след време човешкият род ще се научи да обръща и да насочва другата половина от творческата сила нагоре по гръбначния мозък към главния мозък, който тогава ще бъде дву-полярен. 

Тогава ние ще използваме двете полукълба на главния мозък, а не само едното както сега. Когато този ден настъпи, мъжът ще е открил жената в себе си и жената ще е открила мъжа в себе си. Тогава вече няма да е необходимо да се търси партньор за да се размножават телата ни, защото тогава ние ще сме в състояние да зачеваме в нашия мозък тяло-носител подходящо за изявяването ни и да го въплътим така както сега обличаме нашите идеи във физически форми. Това ще стане с тази сила, с която адептите запазват за винаги своето физическо съществувание и си създават ново тяло преди да са напуснали старото, но те имат два гръбначни мозъка и използват двете полукълба на главния мозък. 

### <h3 id="question-84">ВЪПРОС No.84: ЧОВЕК – ЕДИН ЕНДРОГИН (ХЕРМАФРОДИТ)</h3>

Моля, обяснете следното противоречие във Въпроси и Отговори: ‘’Човек първо е приличал на боговете, направен по тяхно подобие мъж-жена, хермафродит, но по-късно една част от него е била отнета, така че той станал разделен на два пола’’. ‘’Всеки Дух е комплектен в себе си. Той приема мъжко или женско тяло по различно време за да учи уроците на живота и само в сегашния етап на развитие съществува такава функция като полово размножаване’’.? От първия цитат се подразбира, че човек е бил едно цяло и е бил разделен на две части, докато от втория цитат се подразбира, че човек винаги е бил едно цяло и не е бил разделян на две? 

Отговор: Двата цитата са верни, но първият се отнася към това което е сега физическо тяло. През Хиперборейската Епоха, когато човек, тогава в процес на създаване, е бил подобен на растение, физическото тяло подобно на много растения е можело да се възпроизвежда и да създава ново тяло, но по-късно през Лемурианската Епоха, когато за човешката еволюция е станало необходимо притежаването на инструмент за мислене и говор посредством които той да може изразява себе си, едната половина от половата енергия е била отклонена с цел изграждането на ларинкс и мозък. И така физическото ояло на една група от хора е запазило отрицателната или женска полярност за размножаване,докато другата част от човешкия род е развила положителен или мъжки пол на физическото тяло. 

Също така обаче, трябва да се разбере, че щеше да бъде невъзможно да се раздели човечеството на два пола дори за кратко време, ако силата за създаване на Духа не беше дву-полярна. Тази двойна творческа сила се използва в процеса на всички магически действия и се изразява като Воля и Въображение, от мъжки и женски характер, положителна/активна и отрицателна/пасивна. Дали ще е задействана от Бог, Архитекта на слънчевата система, или от Посветен от каквато и да е степен, процесът е същия. Той се състои, първо от упражняването на женското качество въображение, при което обекта който трябва да бъде създаден се изобразява и моделира в умствена материя до най-малкия детайл и формира един архетип за това, което трябва да бъде създадено; и второ, когато тази работа е завършена, се изисква мощно усилие на мъжката творческа сила, концентрираната воля, за да се привлече и вгради в този архетип създаден от въображението такава материя, която е нужна за проявлението му в света към който той принадлежи и в който ще трябва да функционира. Същият процес се осъществява когато един Посветен трябва да моделира тяло-носител за себе си в което той може да действа и да се материализира, или когато маг от по-нисък ранг желае да сътвори цвете или друг предмет за демонстрация. Всеки от тях тогава трябва да е в състояние да приложи женската сила на въображението за да може да моделира в невидимия свят обекта който трябва да бъде създаден. Ароматът и всичко принадлежащо му, трябва да бъде завършено – цвят, светлосенки и т.н.. Тогава мощното усилие на волята довежда под строй физическите атоми в матрицата и обектът се проявява във физическия свят. 

Подобен процес се осъществява при създаването на ново тяло в сегашните условия. Силното женско въображение на майката е нужно за да моделира ембриона в човешка форма през периода на вътреутробното развитие, а това което дава необходимия импулс и формира движещата сила през времето докато Его стане способен да започне своята собствена работа, е концентрираната воля на бащата в момента на половия акт. 

Не бива да се забравя също така, че въпреки че хората все още са дву-полови, що се отнася до физическото тяло, защото единият пол е развит да завършен вид, все пак другият съществува в латентен вид като зародиш, ако може така да се каже. Така че, няма противоречие между цитатите, защото единият се отнася до физическото тяло в частност, а другият до Духа. 

### <h3 id="question-85">ВЪПРОС No.85: ВЕНЕЦЪТ ОТ ТРЪНИ</h3>

За какво е нужно всяка година да си припомняме страданията на Христос? Ако не е необходимо, защо Християнската църква не се откаже от Христовите Страсти и Трънния Венец и не насочи усилията си към празнуване на Великден като ден на радостта? 

Отговор: Написаното в Евангелията, както обикновено се чете от хората в църквите, е само един разказ за Исус, изключителната личност, обичания Божи Син, който някога е бил роден във Витлеем, живял е някога на земята за краткото време от тридесет и три години, който някога е умрял за хората след големи страдания и сега за винаги се е въздигнал до дясната ръка на Отеца. И сега те Го очакват да се завърне да съди живите и мъртвите и празнуват неговото раждане и неговата смърт в определени дни от годината защото се предполага, че тези събития са се случили на определени дати, както са известни датите на рождените дни на Линкълн, Вашингтон или датата на която е станала битката при Гетисбърг. 

Тези обяснения са достатъчни за мнозинството от хората които не се интересуват сериозно от същинската истина, но има и друга страна на тази история и тя е открита за окултиста. Това е разказ за божествена любов и за саможертва за вечни времена и този разказ го изпълва с чувства на святост и поклонение пред космическия Христос, който се ражда периодически за да можем ние да живеем и да имаме възможността да се развиваме при сегашните условия. Защото той разбира от окултна гледна точка, че без тази повтаряща се всяка година жертва, тази земя и сегашните условия на нея за напредък, биха били невъзможни. 

Когато Слънцето се намира в звездния знак Дева (Девицата) се осъществява Непорочното Зачатие.Една вълна от слънчева Христова светлина и живот се насочва и фокусира върху земята. Постепенно тази светлина прониква все по- дълбоко в земята докато се достигне инверсната точка през най-дългата и най- тъмната нощ на годината, която наричаме Рождество Христово. Това е мистичното раждане на космическия Импулс, на Живот който оплодява земята. Без него нито едно семенце не би покълнало, нито едно цвете не би пораснало на повърхността на земята, не биха съществували нито човек нито звяр и животът скоро би угаснал. Затова има много, много реална причина за радостта която изпълва Рождество Христово. Като божествен творец на нашето битие, нашият Отец в небесата, е дал най-големия от всички подаръци на човек, Сина, така че хората също са подтиквани да си правят подаръци един на друг. Тогава над света господстват радост, доброжелателност, мир, независимо от това дали хората разбират мистичната и повтарящата се всяка година причина за това. 

Като ‘’малка бучка мая’’, така този импулс на духовен живот, който опложда земята по време на зимното слънцестоене, върши своята работа през зимните месеци, по посока на въртенето на земята, давайки живот на всичко до което се докосва. Дори и камъни не би имало там където липсва този импулс и когато се достигне Великден, когато земята разцъфва, когато птиците започват да пеят и животните в гората се чифтосват, всичко е напоено с този велик Божествен Живот. Той се е изтощил, Той умира и се издига отново до дясната ръка на нашия Отец. Така че, Рождество Христово и Великден са точките на обрат, които маркират отлива и прилива на Божествения Живот всяка година, който ни е дарен и без който би било невъзможно за нас да живеем на земята. Великден приключва, също така, ежегодно повтарящото се празнично чувство, което изпитваме от Рождество Христово до Великден, радостта която се изпитвали. Ако бяхме по-чувствителни, пихме усетили Рождество Христово и Великден във въздуха, защото са заредени с божествени любов, живот и радост. 

Но от къде се появява тази нотка на болка и страдание явяваща се през Великден? Защо не можем да се радваме с чист възторг когато Слънцето се освобождава и се завръща при своя Баща? Защо това Страдание, този Трънен венец? Защо да не се изключат тези неща и да не им се обръща внимание? 

За да се разбере тази загадка (мистерия) е необходимо да се погледне на нещата от гледната точка на Христос и е необходимо напълно да се осъзнае и да се разбере до дъно, че тази ежегодна вълна на живот, която се насочва към нашата планета, не е просто сила (енергия) лишена от съзнание. Тя носи в себе си пълното съзнание на Космическия Христос. Абсолютна истина е факта, че без Него нищо не е сътворено, както ни е казал Св. Йоан в началната глава от своето Евангелие. По време на Непорочното Зачатие през Септември, този велик жизнен импулс започва своето спускане надолу върху нашата земя и по време на зимното слънцестоене, когато се осъществява мистичното раждане, Космическият Христос вече напълно се е концентрира вътре в планетата. Вие може да разберете, че това би трябвало да причинява силен дискомфорт за такъв велик Дух, да бъде ограничен вътре в тази наша малка земя и да бъде в съзнание за цялата омраза и агресивност които излъчваме ден след ден през цялата година. Неоспорим факт е, че цялата проява на живот се осъществява чрез и посредством любов, и по подобен начин, смъртта произтича от омразата. Ако омразата, разпри и конфликти които генерираме през нашия всекидневен живот при общуването помежду си, измамата, низостта и егоизма биха останали без противоотрова, тази земя би била погълната от смъртта. 

Спомнете си описанието на процеса на посвещаване дадено в Космогонията на Розенкройцерите. Там се твърди, че по време на Службата извършвана всяка нощ в 12 часа, етерният Храм в Германия е фокус за всички мисли съдържащи омраза и противопоставяне в Западния Свят (Християнския свят), за който се извършва службата, че тези мисли там се разграждат и трансмутират и че това е основата на социалния прогрес на света. Също така е известно, че светлите Духове скърбят и страдат силно от безредието на света, от противопоставянето и омразата, че те излъчват от себе си индивидуални мисли за любов и милост. Усилията асоциирани с такива ордени като Розенкройцерския са насочени в същите действащи канали, когато светът е замрял, що се отнася до физическата активност, и поради това е в по-голяма степен възприемчив за духовно влияние, а именно в среднощните часове. Тогава те се стараят да уловят и променят тези мисловни стрели от омраза и неразбирателство, приемайки по този начин своя малък дял от страдание и опитвайки се да отстранят няколко бодли от венеца на Спасителя. 

Имайки предвид горното, вие ще разберете че Христовият Дух в земята, както казва Св. Павел, пъшка и стене очаквайки деня на освобождаването си. Той поема всички стрели на омраза и ярост. Това са тръните на венеца. 

Във всичко което живее, виталното тяло излъчва потоци от светлина генерирани от силата (енергията) която е била изразходвана в градежа на плътното тяло. Когато организмът е здрав, те изхвърлят всички отпадни вещества (отрова) от тялото и го поддържат чисто. Подобно състояние преобладава във виталното тяло на земята, което е тяло-носител на Христос. Отровите и разрушителните сили генерирани от нашите страсти биват отстранявани посредством жизнените сили на Христос, но всяка зла мисъл и зло дело му причиняват соя дял от болка и поради това стават част от Трънния Венец – венец, защото за главата винаги се предполага, че е седалището на съзнанието. Трябва да разберем, че всяко едно наше злодеяние засяга Христос по описания начин и добавя трън на страдание. 

В смисъла на гореизложеното ние трябва да разберем облекчението с което Той произнася финалните думи по когато се освобождава от земния кръст: ‘’Consummatum est‘’. Защо повтарящото се всяка година страдание, вие питате? Както ние поемаме непрестанно в нашето тяло животворящия кислород за да витализираме и зареждаме с енергия целия организъм, както този кислород е мъртъв за външния свят, а в тялото е жив, както той в тялото се зарежда с отрови и отпадъчни продукти и накрая се издишва под формата на въглероден двуокис, отровен газ, така и за Спасителя е необходимо да влиза всяка година в голямото тяло което наричаме земя и да поема в Себе си цялата отрова създадена от нас, да я пречисти и да даде нов живот преди накрая Той да възкръсне и да се възкачи при Своя Отец. 

### <h3 id="question-86">ВЪПРОС No.86: СРЕЩАТА С ГОСПОД ВЪВ ВЪЗДУХА</h3>

Какъв е смисъла на срещата с Господ във въздуха? Дали това има нещо общо с физическото извисяване? 

Отговор: Този пасаж се среща в Първо послание на Св. Павел до Солуняни гл. 4/17, а в гл. 5/23 на същото послание откриваме потвърждението: 

‘’А сам Бог на мира да ви освети напълно, и целият ваш дух и душата и тялото да се запази без порок при Пришествието на Господа нашего Исуса Христа’’. 

Така Павел потвърждава, че човек е създание съставено от три части, Дух, душа и тяло. Ако сега се обърнете към 15 глава на Първи Коринтяни, ще откриете че той казва: ‘’Плът и кръв не могат да населяват царството Божие’’. Като продължава по-нататък за същата мистерия той казва: ‘’Ето, тайна ви казвам: всинца няма да умрем, ала всинца ще се изменим…изведнъж, в един миг…’’. И в 44 стих, който е бил преведен погрешно (Българският превод е верен), той казва:’’сее се тяло душевно – възкръсва тяло духовно. Има тяло душевно, има и тяло духовно’’. – soma psuchicon 

Това е много важен момент. Няма да го намерите другаде освен в изданията на Розенкройцерите. Всички други са отминали без обяснение или са пропуснали тази важна грешка при превода и прочитат текста като ‘’естествено’’ ‘’реално’’ тяло вместо ‘’душевно’’ тяло. Това тяло на душата е съставено от етер и може да левитира. Без тази способност за нас би било невъзможно да се срещнем с Господ във въздуха или да станем жители на царството небесно, проповядвано от Исус Христос и Неговите апостоли. Нека да бъде напълно разбрано, че човечеството винаги се е придвижвало по посока от центъра на земята навън, през своята еволюция. Адам, първият човек, е бил направен от червена (гореща) земя, защото по онова време нашият глобус е бил все още в състояние на охлаждане, нажежен от червения огън на формиращата се кора. След това ни е казано, че се е издигала мъгла от охлаждащата се планета и през тези времена човешкият род е съществувал като ‘’хората от мъглата’’ в низините на земята. 

По-късно, когато мъглата се кондензирала във вода и се изляла напълвайки водните басейни, човек се е придвижил към по-високите части на сушата, неговото сегашно местопребиваване, над водните пространства и когато ще е изоставил плътното земно тяло, за което Павел казва че не може да населява царството Божие, той ще се издигне в пространството във великолепното soma psuchicon, или тяло на душата, за да започне нова фаза от еволюцията. Там няма да сме заобиколени от обекти от плътна материя такива каквито са сега, а ще се учим да работим с живот вместо с мъртви неща. Така че, Библията казва точно това което е написано, че ще бъдем издигнати във пространството ,толкова бързо като мигване с очи, така че да станем жители на Нов Йерусалим когато той ще се появи от Небесата или когато ще стане видим. Също трябва да бъде разбрано, че това царство сега се подготвя, въпреки че е невидимо за мнозинството от хората. Въпреки това, то е в процес на създаване, очаквайки времето когато ние ще сме усвоили уроците на съществуване в плътно тяло и ще сме се пригодили за живот и работа в свобода, което тогава ще започнем да учим. 

### <h3 id="question-87">ВЪПРОС No.87: СРЕЩА С ХРИСТОС ВЪВ ВЪЗДУХА</h3>

Ако само някои напреднали Его ще се срещнат с Христос във въздуха, дали те ще се върнат на тази земя за да живеят отново като обикновени смъртни? 

Отговор: Идеята е следната: ‘’Аз видях един Нов Йерусалим спускащ се от небесата’’. В Новия Йерусалим или през Новата Епоха ще живеем във въздуха или в етера, както сега живеем върху твърдата земя; това обаче не е Ерата на Водолея. Те не трябва да се смятат за идентични. Новата Епоха представлява околна среда в която ние ще живеем в нашето тяло на душата. То сега се формира в нас , и ние няма да живеем при същите материални условия при които живеем сега. Няма да има нужда да поемаме храна от твърда материя. Ще бъдем в състояние да поддържаме живота със субстанциите на въздуха и етера и ще можем да съществуваме изцяло във въздушното пространство, в атмосферата. И това няма да е привилегия само на малък брой напреднали Его, защото мнозинството от човешката раса ще е достигнало съвършенство на душевното тяло, когато Христос ще се завърне. 

### <h3 id="question-88">ВЪПРОС No.88: КЛЮЧОВЕТЕ ЗА НЕБЕСНИЯ СВЯТ И ЗА АДА</h3>

Дали Христос наистина е дал ключовете за Небесните Селения и Ада на Петър или какъв е смисълът на този пасаж? 

Отговор: Несъмнено, Христос ги е дал на Петър, а също така и на другите, но това не са били ключове с които се отключват врати. Но никой човек не може да влезе в тези места освен ако не притежава тези ключове. Те са ‘’музикални (звукови) ключове*’’, или право на достъп (код), такива каквито се използват във всички окултни ордени и за всички окултни цели. Съвременните Масони имат нещо подобно, те изграждат различни ложи за различните степени. Те използват различни пароли и различни кодове за достъп, така е един Масон, въпреки че той може да бъде посветен от дадена степен, е така надеждно отделен от другите степени както един външен човек, защото той не притежава ‘’ключовете’’ които отключват вратите. 

() - Звукови ключове* - кодове с определена честота на трептене; не се знае в кой честотен обхват, вероятно извън обхвата на възприемания от човешкото ухо звук 

В окултните ордени, като този на Розенкройцерите, ключовата нота на достъп записана във всяка степен, е с различна вибрация от ключовите ноти на всички останали степени и някой който не притежава ключовата нота и не е в състояние да се настрои на нейната честота, бива задържан като от някаква невидима вибрационна стена ограждаща Храма. Субстанцията на долния Свят на Желанията, обгръщаш земята, който представлява Ада, има различна вибрация от тази която преобладава в частта на аурата на земята образуваща горния Свят на Желанията и Областта на Конкретната Мисъл. Тази честота на вибриране, също така се различава от честотата на тези части от материята които са във вътрешността на земята, във всяка от 9те подземни пластове. Затова, всеки от тези подразделения на невидимия свят, също изисква различна ключова нота, тези ноти посветените научават постепенно напредвайки по пътя към Адептството. Била е ‘’ключовата нота’’ за един или за няколко от тези различни светове, която е била дадена на Петър и на другите от Христос, който в техния случай ги е посвещавал. Същите ‘’ключове’’ сега се дават на тези които Го следват, от Неговите последователи, които посвещават достойните в тайната, така че те да могат да служат на събратята си по-добре и по нови начини. Така че, музиката има по-велика мисия отколкото само да ни доставя наслада. Наистина, хармонията на сферите е основата на цялата еволюция. Без нея не би имало напредък и когато някога нашите уши ще бъдат в състояние да я възприемат ние ще имаме ‘’ключа’’ за прогреса. 

### <h3 id="question-89">ВЪПРОС No.89: СЪЩНОСТТА НА ХРИСТИЯНСТВОТО</h3>

Каква е същността на учението на истинското Християнство, или какво точно учи то? 

Отговор: В първа глава на Библията можем да открием една заповед, дадена на невръстното човечество, на което е била дадена свободата да пребивава в Градината на Рая, което всъщност представлява състояние на блаженство. Поставено им е било само едно ограничение, цитат: ‘’от дървото на Познанието не бива да ядете’’. Ако анализираме тази заповед в светлината на такива сентенции, като: ‘’Адам позна Ева и тя роди Каин’’, ‘’Адам позна Ева и тя роди Сет’’ и въпроса на Мария: ‘’Как ще зачена като не съм познала мъж?’’, ние ясно разбираме, че на човечеството е било забранено да задоволява желанията на страстната си природа. Езотеричните учения ни дават допълнително знания за това, че тази функция е била използвана само в определени периоди от време на годината под ръководството на ангелите и като следствие на това, раждането е било безболезнено. 

Базирайки се на тези познания, ние също така можем да разберем така нареченото проклятие: ‘’в болка ще раждаш децата си’’ и причината за това е, че размножителният акт се осъществява по време когато планетните вибрации са неподходящи за тази цел. Така грехът или нарушаването на космическия закон се е появил на земята и е причинил неизказани беди и страдания. За да бъде поправено това, на човечеството е била дадена религията на Йехова. Това е религия на закона, определяща наказания за нарушения и даваща милост за страх пред закона против желанията на плътта. Съобщава ни се, че законът бил нравоучител който да приближи човешкия род до Христос. Обаче, човек се е опълчвал против закона през цялото време и това е поради това са били налагани най-тежки божии наказания и изпитания, за да бъде държан поне близо до желаното морално поведение. Под господството на Йехова, човечеството е било разделено на нации, което е било използвано за да воюват те една срещу друга поради прегрешенията им, чумните епидемии са служели за същата цел. Те били използвани като средство за осигуряване на послушание и покорство и Старият Завет завършва с обещание към воюващите и кървящи нации, че ‘’Слънцето на праведноста ще изгрее и ще донесе изцеление на Крилата си’’. След това идва религията на Христос и ангелското известие което провъзгласява раждането на ‘’мир на земята и благоволение между човеците’’. Това е в началото на Новия Завет. Накрая е видението на съвършения свят, когато всички нации ще се съберат в един небесен град, където няма да има място за похот и страст – където няма единение между мъж и жена, защото смъртта която прави раждането на тела необходимост е изчезнала, където господстват мир и истинска любов, където съвършената любов породена от религията на Христос е изтрила страха наложен от господството на Йехова. 

Така, че същността на учението на Христос е, че законът на грях и смърт може да се победи с любов, което ще възстанови безсмъртието. 

### <h3 id="question-90">ВЪПРОС No.90: ПРЕВРЪЩАНЕ НА ВОДАТА ВЪВ ВИНО</h3>

Моля, кажете ми какво е имал предвид Исус когато е казал на майка си Мария: ‘’Какво имаш ти с мене, жено? Още не е дошъл часът ми’’. (Йоан 2:4) 

Отговор: Това е още един случай когато преводачите на Библията са превели погрешно гръцкия текст по най-недопустим начин. Изказването е било направено по време на женитбата на Кана (Cana), когато Мария, майката на Исус се казва че е отишла при него съобщавайки му, че няма вино. Тогава Исус и отговорил със следните гръцки думи: ‘’Ti emoi kai soi gunai‘. Буквално преведено това означава следното: ‘’Какво (е това) за мен и за теб, О жено? Моето време още не е дошло’’. Дори без да се вземе предвид езотеричното значение на забележката, това изглежда много по-добронамерено отколкото грубия отговор приписван на Исус в популярната версия на Крал Джеймс. Също така, трябва да си припомним, че Христос не е бил син на Мария по същия начин както е бил Исус и въпреки че е използвал тялото на Исус, той е не смятал че има физическа родствена връзка с Мария и поради това напълно може да бъде оправдан, че използва обръщението ‘’жено’’. 

Обаче, има и друг по-дълбок смисъл на всичко, което се е случило по време на сватбата в Кана (Cana). Учението на Розенкройцерите, изложено в публикациите ни, проповядва че Евангелията не са разкази за живота на личност с име Исус или Христос, който е бил изключително явление измежду хората. Въпреки, че Исус от Евангелията наистина е съществувал и е живял, Евангелията представляват инструкция за посвещаване и женитбата в Кана, по време на която Христос е извършил своето първо голямо чудо, е било нещо много по-значимо от само обикновена сватбена церемония на мъж и жена. Всъщност, това е било мистичен съюз между висшето и низшето Аз под върховенството на новия ред на Службата в Храма въведен от Христос. През Атлантската Епоха водата е била използвана в Храмовете, но за Арианската Епоха виното е било от съществено значение. 

На земята са живеели различни раси по различно време и те са имали различен от сегашния строеж на телата. Първата човешка раса се символизира в Библията с името Адам.Те са били от земята, земни. Това означава, че те са имали само минерално тяло, били са изградени от минералната земя. Втората раса се символизира с името Каин. Те са имали две тела, плътно минерално тяло, а също така и етерно или витално тяло. Поради това те са приличали на растение и им е била дадена растителна храна. Впрочем, казано ни е, че Каин обработвал земята и отглеждал жито. Третата раса развила също така и тяло на желанията и поради тяхната емоционална и страстна природа, те са били подобни на животно. Затова им е пила дадена животинска храна или месо и научаваме, че Нимрод е бил забележителен ловец. Най-накрая ума е бил добавен като връзка между тройното тяло и тройния Дух. Тогава Духът влезнал в тялото и станал вътре-живеещ (или вътре-обитаващ, indwelling), един Его. 

За да може този Его да научи урока си на земята, той през това време трябва да забрави своя божествен спиритуален произход. Тогава е била дадена нова храна, виното – дух, ферментирал извън тялото, първо е бил използван от Ной, живял през Атлантската Епоха, за да се потисне истинския Дух живеещ в тялото. Под въздействието на интоксикиращото влияние на такъв псевдо-дух, човек постепенно забравил своя божествен произход и фокусирал цялото си внимание върху уроците които трябва да бъдат научени на този свят. Обаче, въпреки че хората се отдали на тази нова съставка от храната, виното, и дори въпреки оргиите провеждани по време на екзотеричните служби, във всички светилища на древността за раздаване е била използвана вода и най-висшите и свети духовници никога не са допускали дари да докоснат до устните си вино. Така, че те не са били слепи водачи на слепи хора, а са виждали ясно невидимия свят и са познавали сакралната тайна на живота. 

През ранните епохи от човешката еволюция човек е бил направляван, съветван и ръководен от видимите пратеници на Божествените Йерархии, към които той се отнасял със страхопочитание като към Богове, а дори и след като те го изоставили, пророци и ясновидци са продължили вместо тях да удостоверяват съществуването на Бог и на невидимите светове. Древните религии също са проповядвали доктрината за прераждането и така човек е знаел, че напредъкът му се осъществява чрез жизнен опит натрупван в поредица от превъплътявания в земни тела с все по-съвършено устройство. По тази причина много индийци, които вярват в прераждането, смятат че ускоряването на еволюцията не е необходимо. Обаче, за да може човекът от Западния свят (изповядващи Християнството), където живеят най-напредналите раси, да вложи цялата си душа и целия си разум в усилията си да овладее тайните на Земния живот, било е решено че той трябва да бъде напълно лишен от тези знания. И така, духовният усет за съзнателно познаване на Бога и зрението за вътрешните светове били заличени временно за определена продължителност от време, така че цялото човечество е било оставено да разчита само на себе си през новата Епоха и да може постепенно да се отдаде изцяло на еволюцията на материята, подготвена и предназначена за него. Виното действало в тази посока екзотерически в началото и използването му е получило потвърждение и одобрение в храма чрез първото чудо. 

В древни времена само вода се е използвала по време на богослуженията в храмовете, но в последствие виното е придобило значение в човешката еволюция. Богът на виното. Бакхус, е бил на почит и в негова чест са били провеждани оргии от възможно най-разюздано естество за да се загруби чувствителността на Духа и да може той да се отдаде напълно на овладяването на физическия свят. Дори през времето на Мойсей, на духовниците е било строго забранено да използват вино по време на богослуженията в храма, но Христос, през своето първо появяване всред хората е превърнал водата във вино, узаконявайки използването му съобразно съществуващите условия. Отбележете, обаче, че това е било направено пред множеството и това е било Неговия първи акт като пратеник на Бога за обикновените хора. Обаче, на последното езотерично събрание на Христос с Неговите ученици, когато им са били дадени последните напътствия, не е имало месо от агне (Овен), както се е изисквало според закона на Мойсей. Нито е имало вино, а само хляб, един растителен продукт и една чаша, за която сега ще говорим, след като отбележим Неговите думи изречени тогава: ‘’Аз повече няма да пия от плода на лозата докато не настане времето да го пия заедно с вас като ново в Небесното Царство’’. Сокът, който е наскоро извлечен от гроздето, не съдържа духа* (spirit = спирт или дух) на ферментацията и разложението, а е чист природен растителен продукт. По този начин на последователите на езотеричната доктрина са били дадени напътствията на Христос да се хранят без месо и да не употребяват алкохол. 

Обикновено се предполага, че в чашата която Христос е използвал по време на Последната Вечеря е имало вино, обаче няма библейско основание за това предположение. Съществуват три описани версии за приготовленията за тази Пасха. Докато Марк и Лука твърдят, че на пратениците е било казано да отидат в определен град и да търсят човек който носи делва с вода, никой от Евангелистите не казва, че в чашата е имало вино. Освен това, проучване в паметта на природата показва, че е била използвана вода. Този акт поставил само началото на движението за въздържание, защото тези космически промени са изисквали продължителна подготовка във вътрешните светове преди те да се проявят навън в човешкото общество. Хиляди години не значат нищо в рамките на един такъв процес. 

Използването на вода по време на Последната Вечеря е в съответствие с астрологическите и етическите изисквания. Слънцето е било в процес на напускане на знака Овен, знакът на Агнеца, към Риби, знакът на рибите, един воден знак. Трябвало е да се възвести нов духовен стремеж, трябвало е да се навлезе в нова фаза от човешкото развитие през ерата на знака Риби която се приближавала. Отдаването на желанията е трябвало да бъде изместено от въздържание. Хлябът, продукт на живота, който е направен от непорочно придобито зърно, не подхранва страстите така както месото, нито пък кръвта ни разредена с вода се вълнува така страстно както ако би била напълнена с вино. Затова хляб и вода са подходяща храна и символ на идеалите през Епохата на знаците Риби – Дева. Те представляват чистота и нравственост и затова Католическата църква е давала на последователите си водата на Рибите на входа на Храма и хляба на Девата при олтара, лишавайки ги от чашата с вино по време на Службата. Обаче, дори горе-описаните разсъждения не ни доближават до сърцевината на мистерията скрита в ‘’Cup of New Covenant‘’ – ‘’Чашата на Новия Завет’’. Чашата на Христос от Тайната Вечеря – ‘’Чашата на Новия Завет’’. 

Старата чаша за вино която ни е била дадена в началото на Арианската Епоха, земята на размножаване и на увеличаване на броя на хората, е била пълна с разруха, смърт и отрова и думата която тогава сме научили е била смърт и безсилие. 

Новата чаша за вино, която беше описана като идеал на новата епоха, Новата Галилея (която не трябва да се бърка с Ерата на Вдолея), е един орган от етер изграден вътре в главата и шията от неизразходвана сексуална енергия, който изглежда за духовното зрение като чашка на цвете която израства от долната част на стъблото на цялото растение. Тази чашка на цвета, или семенна чашка, е истинския творчески орган способен да изговаря словото на живота и силата. 

Настоящият говор се осъществява от тромавото движение на мускулите които поставят в определено положение ларинкса, езика и устните така, че въздухът преминаващ от белите дробове да може да възпроизвежда определени звуци, но въздухът е тежка материя, трудно подвижна в сравнение с по-фините природни сили като електричеството които се движат в етера. Когато този нов орган се развие, той ще притежава способността и силата да изрича словото на живота, да вдъхва жизненост (виталност) в субстанции които до тогава са били инертни. Тази орган сега ние изграждаме посредством служене* - (има се пред вид извършването на всякакъв вид дейност с цел подпомагане и в полза на хората и света). 

Трябва да се помни, че Христос не е дал чашата на мнозинството, а само на своите ученици които са били негови вестители и служители на Кръста. В днешно време, тези които пият от чашата на въздържанието, така че да могат да използват силата си в служба на другите, са в процес на сътворяване и изграждане на този орган, заедно с тялото на душата което е венчалната одежда.Те се учат да го използват в началото само като Невидими Помощници (Помагачи) когато са извън тялото си нощем, защото тогава те биват обучавани да изговарят словото на силата която преодолява разстояния и сътворява плътна тъкан. 

Когато Атлантската Епоха се е приближила към своя край и човечеството е напуснало дома на детството си където е било под директното ръководство и настойничество на учители-богове, тогава е било осъществено старото съглашение/или стария завет (old covenant) , давайки им месо и вино, а тези двете заедно с безконтролното и неограничено използване на половата сила са направили Арианската Епоха, една ера на смърт и разруха. Ние сега се приближаваме към края на тази ера. 

Епохата на знака Риби, или времето когато Слънцето чрез прецесия преминава през знака Риби, рибите, почти е изтекло. През този период знакът в опозиция на рибите, а именно Божествената Дева, е бил за човека идеал. Тя е била боготворена и почитана от безбрачното духовенство което е постело и се е хранило с ‘’риба’’ през определени дни на седмицата и годината. В Пикторианския Зодиак знакът Дева държи в ръката си житен клас. И житото и гроздето са продукти на растителния свят и непорочната Божествена Дева поради това олицетворява за първи път принципа на Непорочното Зачатие, кръвта (виното) и тялото (хляба) на Христос. На тези неща безбрачното духовенство, което е ръководило богослуженията, е привличало вниманието на хората през Ерата на Рибите, която скоро ще свърши и затова виното бързо започва да губи значението си и да изчезва от службите в храмовете и употребата му от мнозинството от хората намалява, като резултат от това, се изпитва съответното нарастване на чувствителността. Божественият Дух, скрит във всяко човешко същество, се събужда от токсичния си сън причинен от духа (спирта - spirit) на виното и започва да си спомня своя божествен произход и наследствената си принадлежност към живота, без начало и без край. 

За отбелязване е, във връзка с това, че всички свещеници от много страни на стария свят, а също така католическите свещеници в Америка, все още продължават да използват вино и алкохолни напитки, и повече от забележително е, че когато Английският Парламент, кралят и благородниците, които са представлявали Държавната Власт, са се мъчили да прокарат закони за продажбата на алкохол в бъдеще в Англия, тази мярка е била провалена от решителното противопоставяне на висшите църковни сановници. 

Това отношение на европейското духовенство не означава, обаче, че то е назадничаво, нито заслужава неодобрение и порицание по какъвто и да е начин. Човечеството има да учи още много уроци, които може да бъдат научени само в ерата на виното. Когато нуждата от фалшивия спирит/дух ще е отминала, то ще спре да употребява алкохол без необходимостта от законодателни мерки, които по принцип не постигат целта защото абсолютно невъзможно е по законодателен път да се вмени морал и етика у хората. Докато съгласието със закона не е създадено отвътре, хората са склони да го нарушават за да си задоволяват желанията, независимо от рестриктивните мерки. 

### <h3 id="question-91">ВЪПРОС No.91: ИЗКУШАВАНЕТО, БИЛО ЛИ Е НЕОБХОДИМО ЗА ХРИСТОС ИСУС?</h3>

Защо е било необходимо за Христос да влезе в тялото на Исус и да бъде изкушаван за да придобие състрадание към нас? Не би ли могло такова Велико Създание да прояви състрадание и без това? 

Отговор: Очевидно не. За да бъде изкушението наистина изкушение, човекът който бива изкушаван трябва да вижда нещо което той желае, в предмета чрез който бива изкушаван. Ако това не е на лице, няма никакво изкушение. Месото не може да изкушава автора, защото дори само от мисълта за яденето му, му се повдига. Затова неупотребата на месо, в случая, не е никаква добродетел. Той не трябва да преодолява желанието си за месо, а ще трябва да преодолява отвращението, ако трябва да го яде. Великият Слънчев Дух, Христос, по своята собствена природа, не би трябвало да се чувства изкушен да превръща камъка в хляб за да задоволи глада си. Той не би почувствал това като саможертва, да се откаже от зависимостта си към силата която би Го направила господар на нашата малка земя, а точно като нас, когато гледаме през цветно стъкло и виждаме всичко оцветено в същия нюанс, така както Христовото съзнание се е съсредоточило в тялото на Исус, то е възприело нещата на този свят през очите на Исус, едно човешко същество. От гледна точка на такова човешко същество хлябът е изглеждал определено желан, когато се изпитва глад. 

Силата също изглежда желана за мнозинството от хората. Следователно чрез знанието, че посредством вътрешната си сила Той би могъл да задоволи такова желание, може да се смята за изкушение. Само от човешка гледна точка, случилото се на Гетсиман (Gethsemane) би изглеждало на Исус така ужасно за Него, че да поиска да избегне изпитанието което Го е очаквало. Ние може да преценим това като си представим, че никой не може да изпита болката на човека който го стяга обувката освен самия човек, така че Христовият Дух се е научил чрез ограниченията на тялото на Исус да има състрадание към нашите слабости, което би било невъзможно чрез наблюдения отвън. След като е бил в тяло и е почувствал слабостите на плътта, Той е разбрал както никой друг най-добре как да ни помага и затова Той е наистина Велик Посредник между Бог и човек. 

### <h3 id="question-92">ВЪПРОС No.92: ОСНОВАНИЕТО ЗА ДА БЪДЕ НАРЕЧЕН ХРИСТОС ‘’СИН ЧОВЕЧЕСКИ’’</h3>

Ако Христос е имал божествена природа и е бил Архангел, най-високо посветения от Слънчевия Период, както вие казвате, защо тогава е бил наричан ‘’Син Човечески’’? 

Отговор: За да разберем правилно този израз: ‘’Син Човечески’’, е необходимо да познаваме Масонската легенда за сътворението на света и човека в него, както и библейската история. Тъй като не всички настоящи ученици са чели лекциите в книгата ‘’Свободното масонство и Католицизма, ще повторим тази легенда или по- скоро най-важните моменти от нея. 

В началото Елохим Йехова е създал Ева, и Елохим Самаел, който е представителя на Марс на тази земя, се съединил с нея. Каин се е родил от тази връзка. След това Елохим Йехова също така създал Адам, и Адам се съединил с Ева и като резултат се родил Авел. И така, Авел е бил син на родители – хора, и двамата създания на Йехова, и той е бил хрисим и покорен, поддаващ се на заповедите на Бог който е бил почитан като негов Създател, докато Каин е бил полубожествен потомък на майка – човек и божествен баща. Поради това, той е имал вроден божествен стремеж към творчество. Авел, затова, с удоволствие се грижил за животните, също така създадени от Йехова, които както и той самият, са се хранели с дивите растения които ги заобикаляли и не изисквали полагане на труд от негова страна, един дар от боговете. Каин е бил по-различен. У него този преобладаващ подтик да създава нещо ново, този божествен стремеж да направи така, че два стръка да израснат там, където преди това е растял само един, е бил по-силен и доминиращ, властна сила, и той не е можел да бъде спокоен докато не постигнел нещо създадено лично от него. Затова той започнал да посява семената които намирал, създал жито и предложил на Йехова плодовете от труда на своите ръце. 

Обаче, даровете му не са се харесали на Бог Йехова, който съзрял в него възможен бунтовник който няма да може да бъде напълно подчинен. Като следствие на това, се появила враждата между Каин и Авел и се проляла кръв. Тогава Адам отново се съединил с Ева и от този акт се родил Сет. От тогава на света винаги е имало две групи от хора: Синовете на Каин и Синовете на Сет. От единия е произлязла дългата родова верига от царе, които са царствали ‘’По волята и Благоволението на Бог’’ и кулминацията е в Соломон. Тази верига е синът на човека. С други думи, те са били родени от баща – човек и майка – човек; а именно Адам и Ева, и двамата създадени от Бог и подчиняващи се на неговите заповеди – и двамата напълно човеци. В този аспект, Синовете на Сет напълно се различават, много по-различни са от Синовете на Каин. Каин, всъщност е бил синът на вдовицата, защото Ева е била изоставена от божествения си съпруг Самаел, след осъществяването на зачатието. Той никога не бил съпруг или баща на детето, затова се казва че то е син на вдовица. 

От този прародител полубог, Каин, се е появила дълга родова верига от синове, които са положили началото на всички видове занаяти, както ще разберете ако проучите Библията. Те са основоположници на всички видове изкуства и наука. На тях се дължи целия материален прогрес на света и кулминацията на тяхната верига е била във времето когато Соломон, синът на човека, седнал на трона на Израел, в раждането на един син на вдовицата, наричан Хирам Абиф, който също може да прочетете в Библията. Аз нямам предвид Хирам от Тир (Tyre), а Хирам майсторът, който е бил изпратен от царя Хирам от Тир да построи Храма на Соломон. Тогава той е бил ‘’сина на вдовицата’’, а Соломон е бил ‘’сина на човека’’. В по-късни времена, тези двама герои от световната драма, са се били преродили. Соломон е станал Исус от Назарет, Син Човешки; Хирам Абиф е станал Лазар. Той, също така, е бил Син на Вдовицата от Наин (Nain), а двете възкресявания, които са описани са едно събитие, символизиращо посвещаване. 

От тогава тези двама герои, Синът Човешки и Синът на Вдовицата, работят за осъществяването на една и съща цел, но по различен начин, Исус, Синът на Човека, е действал чрез религията и църквата и продължава така и понастоящем. Християн Розенкройц е по-късното име на Хирам Абиф и Лазар, Синът на Вдовицата. Исус, Синът на Човека, стои в подкрепа на цялото духовенство, където се подхранва религиозно чувство и Човек се връща към Бога по пътя на сърцето и набожната преданост. Християн Розенкройц, Синът на Вдовицата, работи със силата на света, с промишлеността и науката, с цел да обедини светската и духовната енергия, главата и сърцето, което трябва да се осъществи преди Христос, Синът на Бога, да се върне и да дойде отново. 

Впрочем, за това обединение, аз писах в Космогонията на Разенкройцерите, че второто пришествие на Христос ще стане когато Държавата и Църквата ще са се обединили, но това не е съвсем подходящ израз който трябва да се използва. Вие помните факта, че учението ми беше предоставено в Германия и беше толкова обемисто, че ми беше трудно да намеря най-подходящия израз на английски за всичко и веднага. Поради това, понякога превеждах по смисъл. Думите държава и църква, както са употребени от Учителя, имаха смисъла да предадат идеята, че по някое време светската и църковната власт трябва да работят ръка за ръка и да стават все повече сплотени (единени); защото през това време, към което е отправен погледа ни, Царството на Христос, ще има само един лидер. Той тогава ще бъде Цар и Свещеник и затова, естествено, човешката раса трябва да бъде издигната до нивото когато нейните водачи се доближават все повече и повече до този идеал, бидейки достатъчно мъдри за да ръководят държавата и достатъчно добри и човеколюбиви за да ръководят сърцата на хората. Само тогава ще можем да се приближим до Божието Царство и затова, това е условието за чието осъществяване в църквата и държавата сега полагат усилия Християн Розенкройц и Исус. 

### <h3 id="question-93">ВЪПРОС No.93: СИНЪТ ЧОВЕЧЕСКИ</h3>

Защо Исус е бил наречен ‘’синът на човека’’? 

Отговор: Той, всъщност, не е бил наричан така; Той сам се е нарекъл така. ‘’Хората Ме наричат син човечески’’. Той е бил наричан Синът на човека защото е имал човешко тяло, но тук има скрит намек за знака Водолей, в който скоро ще навлезем. Тогава Синът Човешки отново ще дойде. Имало е времена когато човечеството е боготворяло Бика, когато Слънцето поради прецесия е преминавало през знака на Бика – Телец. Всяка година Слънцето, движейки се на север, около 21 март достига екватора. Тази позиция се нарича 1ви градус на Овен. След това то се движи по кръгова орбита и на 21 март следващата година достига отново екватора, но то достига екватора малко по-рано – или, то избързва. Пролетното равноденствие, когато слънцето пресича екватора, ще бъде малко преди точката когато е пресякло екватора през миналата година и така чрез прецесия (избързване) то преминава през всичките знаци на зодиака в обратен ред. Когато е преминавало през знака Телец, както беше споменато, хората са боготворели Бика. След това то е преминало през знака Овен и тогава преклонението пред златния телец е станало смъртен грях. Бог е казал на Своите хора: ‘’Излезте от Египет. Не се молете на Бика, само чрез кръвта на Агнеца ще преминете отвъд’’. Затова стълбовете на портата са били пръскани с кръвта на агнето и те са преминавали чрез кръвта на Агнеца. 

След това е бил роден Христос и той е казал на тези които са искали да го следват: ‘’Махнете се от мястото където те се молят на агнеца. Аз ще ви направя рибари’’. И така, той е започнал подготовката за епохата когато Слънцето ще премине през знака на Рибите, където то се е намирало през последните 2 000 години. През тези 2 000 години ние сме яли риба през петъците, по време на постите и т.н. Непосредствено след явяването на Христос е възникнал спор: какъв трябва да бъде Неговия символ, агне или риба. Ние се приближаваме към Водолей и започваме да усещаме неговото влияние, великият интелектуален знак на Сина на Човека. Ако четем Библията правилно и без предубеждение, ще открием че първото чудо което Той е извършил е било превръщането на водата във вино на сватбата в Кана (Cana). Обаче, когато се е приближил към края на службата си на земята, Той е отменил старото съглашение – завет, изпращайки Своите ученици на мястото където Той би ял пасхата. Той им е казал: 

‘’Идете в този град и обикаляйте докато откриете един човек който носи делва свода (това е символа на Водолей); последвайте го; в тази къща (къщата на Водолей) Аз ще ям пасхата’’. Те направили каквото Той им поръчал и Той влезнал в тази къща там е разчупил хляб и благодарил. Подал е чашата и казал: ‘’Вземете, пийте, това е причастието на Новия Завет. Аз вече няма да пия от плода на лозата’’. Тук е същността. Той им е казал да потърсят човек с делва пълна с вода – символа на Водолей. В целия зодиак има само един знак, който е човек, Водолеят с делвата от която излива вода. Исус Христос е наричал Себе Си Син на Човека, защото Той е донесъл религията на Епохата на Водолея. 

### <h3 id="question-94">ВЪПРОС No.94: ДАЛИ ИСУС ХРИСТОС Е ЯЛ СЛЕД РАЗПЪВАНЕТО НА КРЪСТА?</h3>

В глава 24 на Лука се твърди, че след разпъването на кръста Христос се е явил на учениците си казвайки им: ‘’Пипнете ме’’; също така и че Той е ял. Как е възможно това, след като Той се е появил във витално тяло? 

Отговор: Отговорът на този въпрос изисква разбиране на принципа на материализирането. Когато материализиране се използва от Духове с цел появяването им пред група от хора, те първо извличат от медиум виталното тяло или колкото могат да си позволят да извлекат от него, оставяйки плътното тяло свито и изтръпнало от страх. Това звучи ужасно за хора които не са виждали такъв феномен. С това, виталното тяло – което, впрочем, е бивало фотографирано тъй като фотоапаратът регистрира излъчвания които са невидими за човешките очи – те лесно осъществяват и демонстрират желаното явление, защото виталното тяло е живо и лесно привлича материя докато не се разпадне така, както става с него непосредствено след смъртта. Те събират и напластяват частици физическа материя от заобикалящото ги въздушно пространство след като са направили матрица (калъп) от виталното тяло на медиума и по този начин оформят тяло в желания за материализиращия се Дух вид. 

Виталното тяло на един медиум може да бъде използвано от произволен брой Духове по време на сеанс, всеки от които се облича в пластична субстанция и се изпълва с частици от околното пространство, дори взимайки от седящите наоколо наблюдаващи, които много често се чувстват доста изтощени когато напуснат помещението в което се провежда сеанса. 

По време на злополука или нещастен случай когато човек се дави или задушава, той се чувства много спокоен и отпочинал след началната борба за живот, въпреки че разбира опасността. Виталното тяло се отделя преди да се прекъсне сребърната нишка, така то задържа частици от привлечената материя на физическия свят. Затова, хора които са умрели при удавяне или задушаване са били виждани от техни близки на много хиляди километри от мястото на смъртта, съвършено като живи. Силното желание да бъдат заедно с обичните си хора, с които са били разделени може би от дълго време, тази мисъл и това, че са се почувствали свободни от оковите на тялото, ги е накарало да отлетят при близките си. Достигайки до желаното място, виталното тяло привлича към себе си достатъчно частици от околното пространство за да бъде видимо за човека който е бил посетен. В този момент, вероятно, сребърната нишка се прекъсва, виталното тяло се разрушава и видението изчезва. 

И така, ясно е, че виталното тяло притежава свойството да привлича към себе си материя от физическия свят и затова е много по-лесно за някой, който напуска тялото, безсъзнателно да позволи на физическите частици да се напластят в неговото тяло на душата, отколкото да ги държи на разстояние. Тялото на душата, разбира се, не подлежи на смърт, на разлагане или унищожаване. Поради това много лесно е да се разбере, че Христос е могъл да използва това тяло за да премине през стените в помещението където са се били събрали учениците Му и там да привлече необходимата материя за да им се покаже във физически носител който се е разпаднал в момента когато е поискал да напусне помещението. Обаче, от съществено значение е да се отбележи, че разпадането е това за което е нужно да се полага усилие, а не привличането на физическа материя. 

### <h3 id="question-95">ВЪПРОС No.95: МОЖЕ ЛИ ДУХ ДА СТРАДА?</h3>

Трудно ми е да разбера казаното от Макс Хайндел за това как Христос навлиза отново във земята в деня на всяка Коледа за да стои там до Великден. Може ли Дух да страда? Бихте ли обяснили какво имате пред вид като казвате, че Христос е в центъра на земята и че когато достатъчен брой от негови последователи са достигнали високо ниво на напредък, Христос ще се освободи и тогава последователите му ще поемат контрола над земята. Тази идея би означавала необходимост от контрол на планетите от различни Йерархии? 

Отговор: Този въпрос би могъл да бъде значително разширен, но все пак най- важните пунктове присъстват. Първият въпрос изглежда е следния: ‘’Може ли Дух да страда?’’. На него може със сигурност да се отговори много лесно. Вие знаете, че ако някой човек бъде прегазен от кола на улицата и му бъде откъснат крайник, че този крайник няма да изпитва болка. Той е бил отделен от виталното тяло и е загубил цялата си чувствителност. От друга страна обаче, човекът коъто е загубил крайника си със сигурност ще страда ужасно и ако той има чувствителна нервна система, за него вероятността да се освободи от болката би била по- малка в сравнение с някой с по-висок праг на чувствителност и който вероятно само е чувал за нерви. Но физическото страдание може само бегло да се сравни с душевната болка. Кой не би предпочел дори най-страшното главоболие пред оковите на угризенията на съвестта след някакво деяние извършено импулсивно в даден момент? Такава болка, причинена и от физически и от духовни фактори, Духът може да изпитва. 

И така, можете ли да разберете какво означава да бъдеш свободен Дух и да трябва да се потопиш съзнателно в някаква тяло-среда която ограничава? Вероятно това е невъзможно да бъде разбрано от някой който не е изпитал това чувство, но ние можем да ви уверим, че когато Невидимите Помощници (Помагачи) които запазват своето съзнание извън и далече от тялото, когато на сутринта се върнат за да влезнат отново във него, в тялото което ние обичаме толкова много, на което гледаме като на скъпоценност, наблюдавайки го отстрани то създава у тях чувство на огромно отвращение. Той се чувства ужасен, че трябва да влезе отново в това студено, лепкаво, влажно мъртво нещо на леглото и само силното съзнание за дълг може да го накара да стори това. Когато е вече вътре, това чувство го напуска, защото гледната точка се е променила. Независимо от това, усещането се запазва в паметта през целия ден. По подобен начин, космическият Христос всяка година влиза в земята по време на зимното слънцестоене, но не съвсем точно по същия начин както ние влизаме в нашето тяло. По-скоро като излъчва част от своето съзнание, което бива затворено в земята и работи за етеризацията на нашата планета. Той страда и усеща всичко което съзнанието може да чувства във физическо тяло. Той чувства липсата на нравственост, както и физическата материя която го заобикаля и затова участта на Христос е по-тежка. Затова нашата морална отговорност е така голяма, защото чрез нашето поведение ние можем или да удължим или да съкратим времето през което Той трябва да носи бремето на нашите прегрешения. 

Вие сигурно сте чели в Библията за Седемте Духове пред Трона. Те са Седемте Звездни Ангели, които много лесно се идентифицират в символизма. За да се изясни напълно тази материя, би било нужно много по-голям обем от обяснения, отколкото може да се отдели тук, но вие можете да намерите обяснението в Космогонията. Вие знаете, Павел казва, че Христос се ражда вътре в нас. Angelus Silesius също казва: 

```
‘’Дори Христос да се роди хиляди пъти във Витлеем,   
а не в теб, твоята душа ще бъде загубена;   
Напразно гледаш към Кръста на Голгота,   
ако той не е издигнат вътре в теб.’’   
```

Христовият принцип ние всички трябва да еволюираме в себе си; това, също така, е Златната Венчална Одежда в която тези, които са си я изтъкали, ще срещнат Господ когато Той дойде. Името на Одеждата е soma psuchicon, в 1 Коринтяни, 15/44. Преведена е на английски ‘’natural body‘’ , тези думи би трябвало да се променят на ‘’soul body‘’ – тяло на душата. Казва се, че ние ще срещнем (нашия) Господ във въздуха (етеризирана земя). Наистина, плът и кръв не могат да встъпят в Царството Божие, но когато ще имаме тяло на душата което е изградено от етер, ние ще можем да срещнем Христос във въздуха. Тогава ще можем да подкрепяме земята в орбитата й, защото за това се изисква само достатъчно жизнено етерно тяло, което сега се получава от нашия Господ и така трябва да бъде докато ние заемем неговото място. 

### <h3 id="question-96">ВЪПРОС No.96: КЪДЕ СЕ НАМИРА ПЛЪТНОТО ТЯЛО НА ИСУС?</h3>

Какво е станало с плътното тяло на Исус което е било положено в гробницата, но не е било намерено на сутринта на Великден? Ако виталното тяло на Исус е било запазено за да се използва отново от Христос, какво използва Исус като витално тяло през това време? Не би ли било по- практично, да се осигури ново витално тяло за Христос за Второто Пришествие? 

Отговор: Едно изследване на Светото Писание би разкрило, че е било обичайно за Христос да се оттегля за известно време от Своите ученици и те не знаели къде отива Той – а ако са знаели, никъде не се споменава това. Обаче причината е била следната: бидейки такъв велик Дух, Неговите вибрации са били много високи дори за най-доброто и най-чистото(безгрешното) от физическите тела. За това е било необходимо често да напуска физическото тяло за период на пълна почивка за да могат частиците/атомите му да забавят трептенията до обичайното си ниво. Поради това, Христос е трябвало да отива при есеистите и да предоставя тялото на техните грижи. Те са били компетентни, а Христос не е имал опит с такива тела, каквито е получил от Исус. Ако тези почивки и грижи не биха били осигурени, плътното тяло на Исус щеше да се разпадне много преди изтичането на трите години на пратеничество и проповядване и Голгота никога нямаше да се случи. 

Когато настъпил момента, земното вестителство и проповядване да бъде завършено, Есеите престанали да взимат участие. Тогава нещата поели обратния си ход и огромната вибраторна сила разпръснала атомите във всички посоки в пространството и като резултат когато гробницата била отворена няколко дена след това, не била открита и следа от тялото. 

Това е в съвършен унисон с природните/всемирните закони известни ни чрез тяхното действие във физическия свят. Електрическият ток със слабо напрежение изгаря и убива, докато напрежение с многократно по-голяма сила преминава през тялото без разрушителен ефект. Светлината, която има огромна честота на трептене е приятна и полезна за тялото, но когато бива фокусирана през лупа, скоростта на вибрации се понижава и се получава енергия която разрушава. По същия начин, когато Христос, Великият Слънчев Дух, е влезнал в плътното тяло на Исус, скоростта на трептене бидейки понижена от съпротивлението на плътната материя, би трябвало да изгори тялото както при кремация, ако не й се попречи. Силата е била същата, резултатът – идентичен, наистина невидим огън е изгорил тялото на Исус и това не е било пламък, както е при обикновения огън, не е останала никаква пепел. В тази връзка е добре да се припомни, че невидим огън има в латентно състояние във всичко. Не можем да го видим в растението или в животното, нито в камъка, но въпреки това той е там, видим за вътрешното зрение и в състояние да се прояви по всяко време когато приеме формата на пламък от физическа материя. 

Взимайки под внимание по-горе изложеното, авторът на Космогонията на Розенкройцерите практически не получава никаква помощ, ако реши да се позове на нея за доказателство, дори може да бъде поздравен, че не са забелязани повече грешки. На страница 408, втория ред на последния параграф се отнася до настоящата тема. Той беше поправен в 4тото издание, като думите ‘’семенни атоми’’ се използваха вместо ‘’други тела-носители’’. Тогава изречението гласи следното: ‘’При смъртта на плътното тяло на Исус, семенните атоми били върнати на първоначалния собственик’’. През интервала от три години, между Кръщението, когато той е дал носителите си, и Разпятието, което е осигурило връщането на семенните атоми, Исус си е изградил носител от етер, както един Невидим Помощник си събира и напластява физическа материя винаги когато е необходимо да материализира цялото тяло или част от него. Обаче, материал който не съответства на дадения семенен атом не може да се използва постоянно. Той се разпада веднага щом силата на волята която гое изградила престане да се прилага и поради тази причина, това е било само заместител. Когато семенният атом на виталното тяло е бил върнат, било е оформено ново тяло и в този носител Исус действа и до сега, работи за делото на църквата. Оттогава той никога не е приемал плътно тяло, въпреки че е напълно в състояние да го има. Вероятно това е така, защото дейността му е напълно необвързана с материалните неща и е напълно различна от работата на Християн Розенкройц който се занимава с проблемите на държавата, индустрията и политиката. Последният, поради това, има нужда от физическо тяло в което да се явява пред обществото. 

Причината, поради която виталното тяло Исус се съхранява за Второто Пришествие, вместо да се осигури нов носител, може да се открие във Фауст, творбата е мит и изразява с художествени средства велики духовни истини от неоценима стойност за търсещата душа. Фауст, в стремежа си да придобие духовна спиритуална сила, преди да я е получил, привлича един Дух готов да задоволи желанието му – срещу възнаграждение, защото безкористност е добродетел която липсва на такива Духове. Когато Луцифер се обръща за да си тръгне, той е безкрайно очуден да види пентаграма пред вратата. Единият му лъч е насочен към него (два в обратната посока). Той моли Фауст да махне символа за да може да излезе, а Фауст пита защо не излезе през прозореца или през комина. Тогава Луцифер неохотно признава, че: ‘’За привиденията и духовете важи законът, че от където сме влезли от там трябва и да излезем’’. 

Когато, при обикновени обстоятелства, Духът се ражда, той влиза в своето плътно тяло през главата, носейки със себе си по-висшите носители. Когато напусне тялото през нощта, той излиза от същото място, за да влезне отново на сутринта по същия начин. Невидимият Помощник също излиза от и влиза в своето тяло през главата, а когато нашият живот на земята приключи, ние излитаме от тялото за последен път през главата, която поради това се смята за естествена порта (врата) на тялото. Затова пентаграм с един лъч насочен нагоре е символ на бялата магия която действа в хармония със закона на прогреса. 

Черният магьосник, който действа против природните/всемирните закони, отслабва жизнената сила и обръща посоката й на действие надолу към органите разположени в долната част на тялото. Входът, намиращ се на главата, е затворен за него, но той се измъква през ходилата, изтегляйки сребърната нишка през долните органи. Затова за Луцифер е било лесно да влезе в стаята на Фауст защото пентаграма, завъртян така, че два лъча да сочат нагоре, е символ на черната магия. Обаче когато се е опитал да излезе, той вижда два лъча насочени към него (един в обратната посока) и се е отказал изправен пред знак на бялата магия. (явно фигурата на пентаграма е била разположена хоризонтално, от преводача). Той може да излезе само през вратата защото е влезнал от там и така той се е озовал в клопка разбирайки, че изхода е затворен. По подобен начин, Христос е бил свободен да избира Своя носител при влизането в земята, където Той сега е окован, но след като е избрал носителя на Исус, Той е обвързан да излезе по същия начин. Ако този носител бъде разрушен, Христос е длъжен да остане в тясното пространство докато Хаосът не разпръсне земята. Това би било бедствие и затова носителят който Той е използвал някога надеждно се съхранява от Старшите Братя по най-сигурен начин. 

Междувременно, Исус е загубил целия душевен растеж осъществен през тридесетте години на земята преди Кръщението и съдържащ се в носителя който е даден на Христос. Това е била и великата жертва принесена за нас, но както всички добри дела, тя ще се върне като слава в бъдеще. Този носител ще бъде използван от Христос когато Той дойде за да създаде Божието Царство и той ще бъде така одухотворен и свят, че когато ще бъде върнат на Исус, когато Христос ще предаде Царството на Отеца, той ще бъде най-чудесния от всички човешки тела-носители. Въпреки, че не е казано, авторът вярва, че затова Исус ще бъде най-високо посветения от Земния Период и че Християн Розенкройц ще бъде втория след Него. ‘’Няма по-голяма любов от тази когато човек жертва своя живот’’, и дарявайки не само плътното си тяло, но също така и виталното и то за толкова дълго време, със сигурност Исус прави най-голямата саможертва. 

### <h3 id="question-97">ВЪПРОС No.97: РАЗПАДАНЕТО НА ТЯЛОТО НА ИСУС</h3>

Аз съм много благодарен за отговорите на въпросите за тялото на Исус и за неговата действителна връзка с Христос, но все още не съм наясно как тялото на Исус може да се държи събрано чрез силите на вибриране на Христовия Дух след като той го е напуснал; и също така как атомите* биха могли да напуснат гробницата след като тя е била затворена и запечатана? 

() - Atom/atoms* - са преведени като атом/атоми на повечето места в текста, но биха Могли да означават – частица/ частици (в общия случай), атом/и, молекула/и, тъкан/и и.н. , също така и информационен носител/и в някои случаи. 

Отговор: Наша илюзия е, че тялото което обитаваме е живо. В същност, няма нищо подобно. Поне има една толкова малка част от това тяло, за която наистина може да се каже че е жива, така че горното твърдение е практически вярно. По-голямата част е напълно заспала, ако не и изцяло мъртва. Това е факт добре известен на науката и само това би било достатъчно за да ни убеди, че горното твърдение е вярно. Това е така, защото нашата духовна (спиритуална) енергия е полкова недостатъчна, че не е в състояние да захрани с живот това тяло-носител в достатъчна степен. И понеже не можем да витализираме тялото, то изглежда като голяма буца от пръст, която ние с усилие трябва да влачим със себе си и докато се стигне до там, че след няколко години то кристализира (втвърдява се) до такава степен, че за нас става невъзможно да продължим да вибрираме. Тогава сме принудени да напуснем тялото и то е оставено да умре. След бавен процес на разлагане за да възстанови атомите в тяхното свободно състояние. 

Противопоставете, сега, състоянието при което едно от тези земни тела е превзето от един мощен Дух като този на Христос. Ще откриете аналогия със случая при който човек се съживява след удавяне. В този случай виталното тяло е било извлечено и вибрирането на физическите атоми е било преустановено почти напълно, ако не и изцяло. Тогава, след като виталното тяло отново е проникнало физическото тяло, то започва да активира всеки атом към действие и трептене. Този опит, да се събудят спящите атоми предизвиква интензивното неприятно чувство на изтръпване, като боцкане с иглички, което описват хората които са се върнали към живот след удавяне, това усещане не се прекратява докато физическите атоми не достигнат скорост на трептене с една степен по-ниска от тази на виталното тяло. Тогава не се усеща нищо по-различно от нормалното състояние. 

Да разгледаме сега случая когато Христос влиза в плътното тяло на Исус. В него атомите са се движили със скорост много по-ниска скоростта на вибриране на Христовия Дух. Следователно, необходимо е ускорение и през трите години проповядване, това ускорение на физическите атоми би разбило тялото, ако не беше мощната воля на Господ подпомаган от уменията на Есеите, това го е държало събрано. Ако атомите са били само заспали когато Христос е напуснал тялото, както нашите атоми когато ние напускаме телата си, би бил необходим дълъг период на прочистване с разлагане на тялото. Те обаче, са били както казахме, силно активирани и поради това е било невъзможно да се държат събрани на мястото им когато Духът ги е напуснал. В бъдещи епохи, когато ние се научим да запазваме телата си живи, ние няма да сменяме атоми, и поради това тела, толкова често. И дори когато ги сменяме няма да отнема толкова дълго време както понастоящем, за да се завърши процеса на пречистване. Гробницата не е била херметически затворена и не е попречила на преминаването на атомите. 

### <h3 id="question-98">ВЪПРОС No.98: ЗАГУБАТА НА ЖИЗНЕН ОПИТ ОТ ИСУС</h3>

Защо трябва Исус да загуби жизнения си опит от тези тридесет години които предхождат предаването на телата му, след като той е живял в тези тела и семенните атоми са му били върнати когато Христос е престанал да ги използва? 

Отговор: Този въпрос се възниква от предишните твърдения, че когато Исус е оставил своите тела на разположение на Христос, той с този акт е загубил жизнения си опит от тридесетте години през които е живял в тях и това наистина е така. Преживяванията наистина са гравирани (отпечатани/запомнени) върху семенния атом и когато Исус е получил семенните атоми след смъртта на тялото на Голгота, той всъщност е получил един запис на преживяванията, но виталното тяло е приело само въздействието на тези преживявания. Исус е изживял своя рай и ад ден след ден като всеки истински ученик и е отпечатал преживяното върху тялото на душата което е предадено на Христос. Тялото на душата, двата висши етера, което е нараствало през живота на земята, включително и през трите години когато Христос е живял в него, то все още липсва на Исус. То няма да бъде върнато преди Деня на Освобождението, след като Христос няма да има повече нужда от виталното тяло което е получил от Исус. Тогава, разбира се, осъществения душевен растеж от Христос върху тялото, ще бъде предаден на Исус, благодарение на Закона за привличането и поради това той ще стане многократно по-богат отколкото е бил ако не беше пожертвал своето тяло. Това е причината, поради която аз съм твърдял като мое мнение, че той ще бъде най- високо издигналият се на земята. 

### <h3 id="question-99">ВЪПРОС No.99: ХРИСТОС, ДУХЪТ НА НАШАТА ЗЕМЯ</h3>

Дали Христос (човек от Слънчевия Период) е Духа на нашата земя? След като земята едва ли е била мъртва маса преди 2000 години, къде е предишният й обитател? Ако това е само Лъч от Космическия Христос, който действа вътре в нея като пречистващ източник, има ли някой друг Дух, чието тяло е нашата земя? Когато Духът на Христос ще бъде освободен от затвора си, кой ще бъде вътре-живеещия Дух? 

Отговор: Законът на аналогията е валиден навсякъде. Той е главния ключ за всички мистерии и вие, че това което важи за микро-космическия човек важи и за макро-космическия Бог или Божествена Сила/Енергия. Животните сега биват ръководени от Духова извън тях. През следващ период те ще станат вътре- живеещи (вътре oбитаващи) Духове и ще се научат да управляват своите тела- носители без помощта на друг. Подобно е било положението и със земята, както е изложено в Космогонията и в други наши трудове. До преди 2000 години Йехова е имал задължението да ръководи нашата земя от вън, както животните се ръководят от Груповите Духове. Така земята е била задържана в орбита посредством Неговата сила и тогава Той е бил главния Бог. 

Обаче, с промяната станала на Голгота, Христовият Дух е потънал в нашата земя за да може да ни помага в еволюцията и да развием способности и качества които Йехова не би могъл да ни даде. Йехова ни е дал закони, които са ни държали в определени граници на поведение, но Христос ни даде любов. Първото е възпираща сила прилагана отвън; другото е подтикваща енергия действаща отвътре. И така, сега Христос управлява земята в нейната орбита отвътре и ще продължава докато ние сме се научили да вибрираме до тази амплитуда, любов, при което ние ще бъдем в състояние да приложим силата си върху нашата собствена планета и така да я управляваме в орбитата й отвътре. 

Христос е най-високо посветения от Слънчевия Период и като такъв има мястото си на обитаващ Слънцето. Той е Поддържащия и Запазващия цялата слънчева система. В известен смисъл е правилно да се каже, че това което живее вътре в нашата земя е Лъч, въпреки че това не съответства на идеята какво точно се случва. Може би ще се доближим до същността използвайки пример. Нека уподобим великия Дух в Слънцето на оператор на доменна пещ. Този оператор работи с пещ в която има определен брой съдове за разтопяване на метали и следи за процесите в тях. Под въздействието на високата температура металите се спояват и шлаката се издига нагоре на повърхността. Работникът непрекъснато изгребва шлаката от съдовете докато накрая металът е напълно изчистен и красиво блести във всеки съд. По подобен начин можем да си представим Христос как насочва вниманието си от една планета към друга и когато се обръща към нашата земя, например, Неговият образ се проектира върху земята. Това не е мъртъв образ, обаче. Това е живо, чувстващо същество, така изпълнено с живот и чувства, че ние в сегашното си мъртво състояние, обитаващи тези тела от пръст, не можем да имаме представа за тази способност да чувства, притежавана от вътре-живеещия Дух на земята. 

И така, за сега, Неговата енергия се предава като образ чрез фокус и докато в действителност бидейки в Слънцето, Космическият Христос чувства всичко което се случва на земята, все едно че се намира тук. Този образ вътре, което трябва напълно да бъде разбрано, не е образ в обикновения смисъл на тази дума, това е копие, част от Слънчевия Христос и чрез него Той узнава и усеща и чувства всичко върху земята, все едно че наистина е тук. Аз съм повтарял това, но то може да бъде припомняно отново от време на време, защото това е нещо което трябва да се разбере много добре. Това е което се влага в смисъла (в значението) на думата всеприсъствие или вездесъщ. И така, Христос е вътреживеещ (вътреобитаващ) Дух на Слънцето, но Той е също така и вътреживеещ Дух на земята и трябва да продължава да изпълнява задължението си да ни помага чувствайки всичко, понасяйки всичко което се случва и което ще се случва, заради нас. 

Нека обсъдим за момент какво е това което ние наричаме земя – с други думи, това от което сме произлезли. Втвърдяването се е осъществило през Слънчевия Период, когато ние не сме били в състояние да вибрираме със скоростта която е била необходима за да останем със Слънцето. Така ние постепенно сме се отделили от Слънцето и сме били изхвърлени в пространството. Скоростта на вибрациите постепенно се е понижавала до средата на Атлантската Епоха и така земята е кристализирала (втвърдила се е), ако бихме могли да се изразим така, в каменна маса. И така, ние самите сме направили земята такава каквато е била и ако не сме получили никаква помощ ние не бихме могли да се освободим от хватката на материята. Йехова отвън се е опитвал да ни помага със закони. Да познаваме закона и да го спазваме, ни е помагало за известно време, при положение че сме притежавали нужната сила. Обаче, никой не е оправдан от закона и под закона Духът все повече остава уловен в клопка. Затова трябва да бъде даден нов импулс който да отпечата закона в човешкото сърце. Има огромна разлика между това което правим, защото трябва от страх пред господар който ни надзирава и ни наказва за всяко прегрешение, и вътрешен стремеж който ни подтиква към праведно действие защото така е правилно. Ние разбираме кое е правилно когато законът е гравиран върху сърцето ни и тогава му се подчиняваме безпрекословно дори когато това може да причини болка на цялото ни същество. 

Всички ние сме Духовете на земята. Някой ден ние трябва да управляваме носителя който сме създали. Йехова го е управлявал отвън посредством закони. Обаче, това не е било достатъчно за да ни доведе до нивото на индивидуализация когато ще бъдем в състояние да се грижим сами за себе си, Христос дойде като Спасител, и ни помага докато настане времето когато ще сме еволюирали в себе си естеството на любов достатъчно за да обгърне цялата земя. И така, не е имало друг Дух вътре в земята. Христос е тук само временно за да ни помогне и след време наша привилегия ще бъде да поемем задачата да управляваме планетата както искаме и като трябва, в свои ръце. Повишаващата се скорост на вибриране вече е направила земята много по-малко плътна, много по-лека и след време тя ще стане отново етерна, както някога е била. Тя ще престане да бъде мъртва в грях (само). Тя ще оживее в любов. 

### <h3 id="question-100">ВЪПРОС No.100: МИСИЯТА НА ХРИСТОС</h3>

Ако светът е училище за опитност и ние всички трябва да еволюираме в продължение на определено време, защо е било необходимо Христос да умре за нашето спасение? 

Отговор: Ако сте изучавали Космогонията на Розенкройцерите вие трябва да сте запомнили, че през различни периоди от развитието на света е имало определен брой изоставащи които не са постигнали изискванията за преминаване в следващия клас, както е било задължително. Принципът е същия, както това което се случва в днешните училища. Във всеки училищен клас има деца които не полагат достатъчно усилия както другите, и когато настъпи времето за провеждане на годишните изпоти, става ясно че те не са готови да преминат в по- горен клас и следователно се налага да изостанат от връстниците си. Под господството на Йехова, на младото човечество е бил вложен егоизма, с цел еволюиране. През ранната Атлантида духът току-що е бил влязъл в тялото и всички са се чувствали като едно цяло свързани в кръвно родство с великия Отец. Обаче, те са били определени да завоюват света и да развият индивидуалност и затова в последствие те са били разделени на нации и родове. 

След като им е било разрешено да владеят всичко, те са били окуражавани да натрупват собственост. Материални блага, увеличаване броя на децата, на домашните животни и на земята, всичко това им е било давано като награда за подчинение на заповедите на различни Расови Духове, които са били смятани за посланици на Боговете. Обратното, ако те прегрешавали и не се подчинявали на заповедите на Йехова, те е трябвало да плащат с глад, смъртоносни епидемии и други бедствия. Под господството на Йехова не е имало обещание за Небесен Рай защото е казано, че Небесата са на Господа, но земята е дадена на човеците’’. Освен това, било им е казвано че ще бъдат ще бъдат възнаградени с дълъг живот на тяхната земя, ако се подчиняват на заповедите Му. И така, до голяма степен егоизмът и грижата за собственото добруване станали първостепенен приоритет, а добрите безвъзмездни дела които са основата на живота в небесните светове, където се осъществява духовния напредък, били пренебрегвани. Колкото по-интелигентни ставали хората, толкова повече се увеличавали хитростта, лукавството и алчността натрупвайки богатства на земята, но нищичко не допринасяло за увеличаване на богатствата на Небесните Светове, така нужни за духовния растеж. По този начин и тялото кристализирало все повече и повече и ако това би продължило безкрай, еволюцията би трябвало да спре. Хората строят и земята и своите собствени тела на Второто Небе, между два живота, а те биха кристализирали (втвърдили) земята и себе си заради закоравелия си егоизъм докато Земята стане като Луната. 

За да се избегне това бедствие е било необходимо друго различно влияние и ясновидецът който може да разчита Паметта на Природата наблюдава тези епохи преди адвента на Христос когато ползотворното му влияние се е упражнявало отвън. Той се е подготвял да действа като вътре-живеещ Дух на нашата планета и поради това е ускорил вибрациите за да изчисти моралната атмосфера и да промени мотото: ‘’Око за око и зъб за зъб’’ в ‘’Обичай враговете си’’. Йехова е господар на всички спътници в нашата Слънчева Система. С цел да се възбуди и подтикне към развитие изостаналия клас Духове който се намира на тези луни, трябва непрекъснато да се използват най-драстични средства, но веднага щом на някоя планета хората са достигнали достатъчно ниво на просветление, Космическият Христос поема грижата за тях за да ги спаси от закона с любов. Той генерира в тях и в атмосферата на планетата алтруистични вибрации на братство. 

Потапяйки Своето съзнание в такива ниски материални условия с достатъчна концентрация за да въздейства на обекта, Той предизвиква временната Си смърт за висшите духовни сфери; но това е нужно и затова Христос трябва да умре за да спаси нашия свят. 

### <h3 id="question-101">ВЪПРОС No.101: ИСУС СЛЕД КРЪЩЕНИЕТО</h3>

Къде е бил човекът Исус след като Христос е взел неговите нисши тела- носители? Присъствал ли е, но без да взима участие в мисията на Христос? 

Отговор: Исус е бил в невидимите светове и от тогава и до сега е работил от там за делото на църквата. 

### <h3 id="question-102">ВЪПРОС No.102: ИСУС И ХРИСТОС-ИСУС</h3>

Как Учението на Розенкройцерите се съгласява с написаното в Библията за следното: Вие говорите за ‘’спасители’’ и наричате Исус спасител поставяйки го в една група заедно с Буда и Мохамед; в Библията е казано, че Исус е единородния Син на Бог (Йоан 3/16); в Библията също така е казано, че НЯМА Друго Име под небето дадено на хората чрез което да бъдем спасени (Деяния на Светите Апостоли 4/12); Исус е казал: ‘’Никой не дохожда при Отца, освен чрез мене (Йоан 14/6). 

Отговор: Ако прочетете внимателно Учението на Розенкройцерите ще откриете, че се прави разлика между Исус и Христос! Исус е бил човек. Ако погледнем назад в паметта на природата, бихме могли да открием неговите предишни животи по същия начин както на другите човешки същества, въпреки че той вероятно е най- великата и най-святата душа която някога е живяла в човешко тяло. Христос е най-високо Посветения от Слънчевия Период и никога не е живял в земно тяло преди да вземе тялото на Исус по време на Кръщението за да учи хората как да встъпят в правия път към Царството Божие. Така, че и двамата, и Исус и Христос, са значително над другите велики световни учители, като Буда, Мохамед, Конфуций и др. 

Вие сте прав като твърдите, че официалната версия на Библията ни дава описание на Христос като единородния Божи Син, но за да бъде разбрано правилно това твърдение не е достатъчно само да се разчита на английския превод. Фразата която е била използвана на гръцки е ton monogene и би могло да бъде преведена като ’’само-родилия се’’, както при растенията се осъществява моно-генезис. С други думи, много от растенията имат мъжки и женски цветове и са в състояние да оплождат собственото си семе, така че това семе да израсте в растение като родителското. От Библията ни е известно, че човек някога е бил мъж-жена, ендрогин (хермафродит) и тогава е можел да зачева и ражда от себе си друго същество, без сътрудничеството с друг човек както е сега поради разделянето на половете. Затова, идеята която Библията иска да предаде е, не че Христос е бил единствен и само Единия роден от Отеца. Това може да е така, или да не е така. Ние не притежаваме познания относно това, но това което знаем от Библията е, че Христос е заченат и създаден от Отеца без никакво друго посредничество – чрез моно-генезис, същият процес при който растението притежаващо мъжки и женски цветове, като вече беше споменато, може да възпроизвежда своя вид. Това не се отнася до физическото тяло, обаче, защото плътната дреха която Христос е носил през Своя живот и мисия сред нас, е била тялото на Исус, роден по обикновения начин и проследяван обратно до Давид като прародител на неговата раса от историческите генеалогисти и от Библията. 

Вярно е, също така, това което пише в Библията, че няма друго име под небето дадено на хората за тяхното спасение и думите на Исус: ‘’Никой не може да отиде при Отца освен чрез мене’’. Обаче, трябва да помним, че двете фрази се отнасят до вътре-живеещия Христов Дух който е обитавал тялото на Исус през годините на мисията. 

### <h3 id="question-103">ВЪПРОС No.103: ИОВ И ПРЕРАЖДАНЕ</h3>

От къде знаете, че Его е в съзнание след смъртта? Моля коментирайте Иов, глава 14:12 където пише: ‘’тъй човек ще легне и няма да стане; до свършека на небето не ще се пробуди и не ще се вдигне от своя сън’’. 

Отговор: Когато четете една книга вие не възприемате всичко буквално, ако книгата е от жанра на поезията. Ясна е абсурдността на това буквално интерпретиране когато става въпрос за такива пасажи в които се казва, че дърветата пеят или че хълмовете танцуват защото вие знаете, че всъщност хълмовете не танцуват нито пък дърветата пеят и се смеят. Сблъсквате се със сантименталните чувства на поет и възприемате този израз като поетическа фантазия, а не в буквалния смисъл. 

Подобна е ситуацията и при други твърдения които противоречат на действителните факти. Когато някой човек е развил духовно зрение за него е действителен факт, че съзнанието не започва с раждането, нито пък свършва със смъртта. Всъщност, будното съзнание във физическия свят, което ние смятаме за първостепенно и важно през живота ни, е наистина много ограничено ако бъде сравнено с духовното (спиритуалното) съзнание. Ние сме в по-пълно съзнание преди раждането и след смъртта, защото тогава сме в по-близък контакт с Духовния Източник на нашето същество, в когото всичко е съзнание. 

Спиритуалистите и Дружеството за паранормални изследвания са свършили добра работа за намиране на положителни доказателства пред широката публика, за това че съществува непрекъснатост на съзнанието след като сме напуснали това тяло. Въпреки, че е имало измами и недобросъвестност в демонстрациите, изнесени са били и много изумителни факти, установени при обстоятелства изключващи грешки и фалшификации. Били са приемани съобщения от хора които са напуснали този свят и те са показали, че състоянието което е описано в пасажа от Иов е абсолютна истина. Ако вие имате желание да прочетете нашите лекции: ‘’Загадките на Живота и Смъртта’’ и ‘’Къде са Умрелите?’’, ще намерите обширно и задълбочено разглеждане на въпроса за прераждането. 

И двата източника, и библейския и историческия, като например Жана д’Арк, кято е била неука селска девойка, но водена от гласове на духове интелигентно се наложила над английските генерали и донесла победа за френската войска, доказва че тези които са напуснали земята не са без съзнание и въобще не загубват дори и малка част от способността си за мисъл. 

Впрочем, не нужно да се разчита на Духовете отвъд смъртта да комуникират с нас и да ни предават информация за съществуването там. Всеки един от нас има латентно шесто чувство вътре в себе си, което когато се развие и култивира, ни позволява в пълно съзнание да встъпваме в тази среда и да виждаме, да разбираме и да действаме в тази област на живота и съществуването заедно с тези Духове които са напуснали тукашния живот. We may then talk with them, walk with them, and in all things enter into their lives, so that we may know for ourselves without depending upon anyone else that the consciousness which we have in life is augmented, if anything, by the shuffling off of this mortal coil. 

Изискват се тренировки и работа, обаче, за да бъде събудена духовната способност и да се използва тази способност, точно така както се изисква време, работа и настойчивост за да се придобие способността за свирене на пиано или за изработването на часовник. Обаче, всеки един от нас притежава това качество латентно в себе си и може да го развие ако пожелае. 

След време, всяко човешко същество ще притежава това качество в допълнение на сегашните ни пет сетива. Това се има пред вид в Откровение на Св. Йоана Богослова, когато се казва че на новото небе и на новата земя няма да има смърт. Иов визира тялото и сегашното небе. Те ще отминат, но Откровението визира Новото Небе и Новата Земя където обитава праведност. Последният враг, който е победен, е смъртта. Когато сме развили тази духовна способност, така че за нас стане възможно във всеки един момент да фокусираме зрението си върху нивото на съществуване където тези които наричаме ‘’мъртви’’ сега живеят, ние ще ги видим такива каквито са били преди и ще се убедим, че в действителност няма смърт. Това е най-доброто доказателство. 

### <h3 id="question-104">ВЪПРОС No.104: БИБЛЕЙСКИ ДОКАЗАТЕЛСТВА ЗА ПРЕРАЖДАНЕТО</h3>

МОЖЕТЕ ЛИ ДА ДОКАЖЕТЕ ЧРЕЗ Библията, че Его се ражда и преражда докато стане пригоден да се намира в близост до Бог? 

Отговор: Има хора които смятат, че в Библията всичко е абсолютна истина, дума по дума, от кора до кора.Освен това, те са готови да спорят, погрешно мислейки, че оригинала й е бил написан на английски и всяка дума има смисъл на точно това което изразява и на нищо друго. 

Всъщност, Библията е била превеждана, преписвана, редактирана и прередактирана толкова много пъти, че разбира се, са се промъкнали много близки по значение думи и неточности. Някои от тях са били вмъкнати неволно, поради факта че някой от преписвачите без да иска е драснал допълнителна чертичка с перото. Имало е и случаи когато промени на смисъла са били правени в полза на доктрината в която преписвачът е вярвал и това не е било обявено открито. Всред научните среди е признато мнението, че до нас е достигнало само подобие в общи линии на оригиналното учение. 

Във всички религии само една екзотерична част от учението винаги е била давана на мнозинството от хората. Тази част е съдържала предимно елементарното учение, но за тези които чрез своя начин на живот са придобили способността да разбират по-дълбоките мистерии, е било давано по-разширено и по-задълбочено учение. Да вземем, например, съвета на Христос към неговите ученици: ‘’На вас се дава да разберете тайните на Небесното Царство, но на другите – притчи’’, като илюстрация че има подобна постановка на нещата и в Християнската Религия. 

Доктрината за прераждане е била част от тези тайни, но е била част от Неговото учение, както ще разберете от следните разсъждения. Той ги е попитал: ‘’Какво казват хората за мен, кой съм Аз, синът човечески?’’. Те отговорили: ‘’Някои казват, че ти си Йоан Кръстител, някои Илия, а други че ти си Йеремия или един от пророците’’. Всички тези личности са били умрели и телата им трябва да са се били разложили в гробовете. Обаче, срещали се и хора които вярвали, че Исус е бил прероден един от тях. Ако принципът за прераждането би бил погрешен, би било задължително за Него като учител да каже истината на учениците си и Той, може би , би казал: ‘’Каква глупост! Как може да бъда един от тях? Те са мъртви от векове’’. Вместо това Той пита: ‘’Кой вие казвате, че съм Аз’’? 

За случая на Илия, той ясно е проповядвал тази доктрина, защото казва на учениците Си относно Йоан Кръстител: ‘’Това е Илия ако искате да го приемете’’. Няма никакво двусмислие, а направо изказано твърдение: ‘’Това е Илия’’. Това твърдение е било повторено по-късно когато са напускали Хълма, защото тогава Христос е казал на учениците си: ‘’Илия е дошъл и те му сториха както чуха’’. Тогава те са разбрали, че Той е говорил за Йоан Кръстител. 

### <h3 id="question-105">ВЪПРОС No.105: ЕСТЕСТВОТО НА ТЯЛОТО НА ИСУС СЛЕД СМЪРТТА</h3>

Ако, както вие казвате, тялото на Исус е било разпръснато на четирите посоки на света по време на полагането му в гробницата, как тогава Том е докоснал Исус след смъртта? Как е възможно Той да каже: ‘’Хвани ме и виж, защото дух не може да има плът и кости както виждаш че аз имам’’? По-късно, казано е, че Той ял риба и мед. Възможно ли е за Дух без плътно тяло да яде и да бъде докосна? 

Отговор: Този въпрос се задава много често. Би трябвало да ви насочим към предишните глави, където на него е даден отговор, но понеже толкова много нови хора непрекъснато се присъединяват, изглежда ще е по-добре да се разгледа отново.Авторът ще разглежда материята всеки път под различен ъгъл, което ще даде нова информация дори за тези на чиито въпроси вече е бил даден отговор преди и затова повторението няма да е излишно. 

Последните ни изследвания показват, че когато човек одухотворява (спиритуализира) телата си, в най-голяма степен се променя материалната структура на виталното тяло което е съставено от етер. При един обикновен човек винаги има превес на двата по-нисши етера – химическия и жизнения – които участват в изграждането и размножаването на физическото тяло, и минимум наличие на светлинен и отразяващ етери които са отговорни за сетивните възприятия и висшите духовни способности. След смъртта, тялото на обикновен човек бива положено в гроба, а виталното тяло се рее на около 2 фута (половин метър) над гроба постепенно разлагайки се. Плътното тяло се разлага едновременно с него. Обаче, когато казваме че то се разлага, ние всъщност имаме пред вид, че то става много по-живо отколкото когато човека го е обитавал, защото сега за всяка малка молекула се грижи отделен индивидуален живот. Той започва да се свързва със съседните животи; единицата индивидуален живот се замества от обединение от много животи. 

Колкото е по-плътен и по-голям този носител, толкова по-дълго време ще се изисква за разлагането му, защото реещото се над него витално тяло притежава голяма сила на магнитно привличане което държи събрани молекулите на плътната материя. Двата по-висши етери вибрират с много по-голяма честота отколкото по-нисшите и там където човек посредством духовна ментална енергия е натрупал около себе си голям обем от този етер, който в този случай образува неговото витално тяло, вибрациите на плътното тяло също са станали по- интензивни. Като следствие от това, когато човекът напусне тялото си в момента на смъртта, остава почти нищо или много малко от виталното тяло (химически и жизнен етер) което да държи събрани съставните части на физическото тяло. Разпадането, поради това, е много бързо. (двата по-висши етери, тялото на душата, не остават над гроба, а се присъединяват към напускащите заедно със съзнанието ефирни тела). Това не можем лесно да докажем, защото много малко хора са достатъчно високо духовно развити (спиритуализирани) за да се изяви при тях разликата, но може да си припомните че в Библията за определени индивиди се казва, че са се премествали (в пространството/времето). Също така, че тялото на Мойсей е било така силно вибриращо, че сияело и че тялото му не е било открито т.н. 

Това са били случаи на скоростно разпадане на тялото на съставните му части и когато тялото на Христос е било положено в гробницата, неговото разпадане е станало почти мигновено. 

Обаче, докато съществува архетипа на физическото тяло, той се стреми да привлича към себе си физическа материя която след това се оформя според структурата на виталното тяло. Затова на Невидимия Помощник, който излиза от тялото си, е трудно да се предпазва от материализиране. В момента когато волевото усилие с което държи на разстояние от себе си всички физически нежелани частици отслабне, материя от обграждащата го атмосфера се струпва върху него, както частиците привлечени от магнит се напластяват върху магнита, и той става видим и осезаем до различна степен. По този начин той може да извършва физическа работа когато и където е необходимо, без значение дали е на хиляди километри разстояние от физическото си тяло. Разликата тук е, че това което в действителност причинява смъртта е разрушаването на архетипа на плътното тяло. Затова, Духовете които напускат този земен живот не са в състояние да се материализират по друг начин освен чрез медиум, при което те извличат нейното живо витално тяло, обвиват се с него и така привличат нужната физическа субстанция която да ги направи видими за наблюдаващите. 

Има и трета група, а именно, посветените Невидими Помощници които са напуснали този живот. Те са се научили да привличат или отблъскват физическа материя по желание, както се спомена преди, и затова са в състояние да се материализират независимо от факта, че техният архетип се е разрушил. 

Христос, естествено, е бил пръв измежду тази група и следователно е бил в състояние да преминава през стени в Своето витално тяло, защото както етерът прониква всяка физическа молекула, така също и виталното тяло изградено от етер, може по същия начин да преминава през физически прегради Когато е бил в помещението със Своите ученици, Той е привлякъл към себе си чрез прилагане на волята Си достатъчно физическа материя за да се облече в плътно тяло. След това, за Неговите ученици е било възможно да го докоснат и да се ръкуват с Него, както се твърди в Евангелията. 

Що се отнася до яденето на риба и мед, има мистичен (таен) смисъл който ще бъде разгледан в следващата статия. Ще ви направи впечатление, че рибите се срещат много често във всички евангелия. Учениците са били рибари са били белязани с тайнствени знаци представляващи риба. Написани са притчи за тях и хората са били нахранени с риба. Историята за Иона и кита и други подобни разкази имат езотерически и астрологически смисъл, което ще бъде изложено в статията за която споменах, така че няма да засягаме тази част на въпроса сега. Само ще отговорим на последната част на въпроса: ‘’Възможно ли е за Дух без плътно тяло да яде и да пие?’’ В най-ниските области на Света на Желанията които проникват Етерната Област на Физическия Свят, има Духове за които можем да научим много от духовната литература. Те живеят в къщи, те ядат и пият. Те имат, фактически, всички прояви на живот точно както ние тук и продължават начин на съществуване много подобен на този който са водили сред нас във видимия свят. Също така, за един материализиран Дух или за един посветен който се материализира, няма проблем да яде и да пие, но след това той ще трябва да изхвърли материалните частици които са били внесени в тялото по различен начин отколкото това става при обикновения процес на асимилиране. 

### <h3 id="question-106">ВЪПРОС No.106: РАЖДАНЕТО НА ИСУС</h3>

Как съгласувате твърдението в Библията, че Йосиф не е познавал Мария преди тя да е родила първия си син Исус, който е бил заченат от Светия Дух, с Учението на Розенкройцерите, че Исус е бил син на баща – човек Йосиф и майка Мария? 

Отговор: Ако погледнете родословното дърво на Исус дадено от Матей и Лука, ще откриете че родителството е проследено от Йосиф до Адам; нито една дума не се споменава за Мария. Както изтъкнахме в отговор на предишен въпрос, някой преписвач на Библията може да е променил смисъла на този пасаж за да се докаже от материалистическа гледна точка непорочното зачатие. 

Ако се базирате ма езотерическата доктрина за Непорочното Зачатие, няма да е нужно да разглеждате темата по този начин. Йехова, Светият Дух, водачът на ангелите, навсякъде в Библията е характеризиран като даряващ деца. Неговите пратеници са били при Сара за да й известят раждането на Исак; при Хана за да известят раждането на Самуел; при Мария за да известят идването на Исус, чиито тела-носители по-късно са били дадени на Христос. Силата на Светия Дух опложда човешката утроба както и семето в земята, и първият грях е бил извършен когато Адам познал своята жена без да се съобразява с одобрението на Йехова. 

Прегрешението опорочило сакралната функция, но когато чист и свят начин на живот е пречистил желанията, човек се изпълва със свят дух и е възможно да извършва размножителния акт без страст и похот. Следователно, зачатието става непорочно. Детето родено при такива условия е естествено свръх-човек, защото зачатието тогава е свещен обряд на себе-пожертвование, а не акт на себе- задоволяване. 

<h2 id="section-8">РАЗДЕЛ VIII: Въпроси отнасящи се до АСТРОЛОГИЯ</h2>

### <h3 id="question-107">ВЪПРОС No.107: АСТРОЛОГИЧЕСКИ ПРИЗНАЦИ ЗА СЪВЕСТ И ДОБРОСЪВЕСТНОСТ</h3>

В астрологическите тълкувания вие често насочвате вниманието към Юпитер като планета на закона, реда и етичността, а също така и към Сатурн като планета на системата, правосъдието, справедливостта и добродетелността. 

Може ли да попитам с кои планети и знаци най-близо се асоциира качеството добросъвестност, може би само един елемент взима участие в това влияние или са няколко? Съвестта, разбира се, е в основата на закона, справедливостта, добродетелността и т.н. 

Отговор: Според Учението на Розенкройцерите когато Духът е напуснал физическия живот след смъртта той вижда панорамата на своя отминал живот която преминава пред очите му в обратен ред. В този момент, картините които оформят тази житейска история, се отпечатват(запомнят) в по-висшите тела които Его взима със себе си в невидимите светове. Това което предизвиква страданията които се преживяват в Чистилището е реакцията в следствие на картините където Духът е извършил нещо лошо. Страданията изтриват картините от панорамата на живота, но оставят някакво усещане, някакво чувство което ние наричаме съвест – да предупреждава и да предпазва Духа през следващия живот да не прави това което преди е причинило страданията му в чистилището. Съзнателността е положителната и активна част на съвестта. Съвестта ни инстинктивно ни подбужда да не извършваме това което е погрешно, съвестта ни подтиква да извършваме това което е правилно. 

Според митологията, Сатурн е жътваря с косата и пясъчния часовник, ангела на смъртта който ни изпраща в чистилището където жънем това което сме посели. Затова, в този смисъл, Сатурн е корена на съвестта. Той винаги ни предупреждава: ‘’не прави това, не прави това, не прави това’’, и ако сме се вслушвали в гласа му в миналото, той има позиция в хороскопа ни през този живот от която аспектира добре останалите планети, особено Юпитер, планетата на закона, реда, етиката, а също така и Слънцето което ни дава най-възвишения идеал; тогава е на лице случая на добросъвестен мъж или добросъвестна жена, които винаги изпълняват задълженията си в живота без значение колко трудна е тази задача и какви постоянство и упоритост са необходими за това или какво себеотрицание се изисква.Тази добросъвестност не се дава само от една планета, а изисква комбинация от висши добродетели на няколко планети за да се издигне до най-висшия й и най-благороден израз. Разбира се, има много хора които са съвестни благодарение на малки благотворни конфигурации (астрологически израз), но най-висшата фаза изисква съвместното действие на Слънце, Юпитер и Сатурн. 

### <h3 id="question-108">ВЪПРОС No.108: РАСТЕНИЯ ПОВЛИЯНИ ОТ ПЛАНЕТИ</h3>

Дали растенията са под влиянието на планетите и знаците? Ако е така, моля обяснете как и защо? 

Отговор: Сега на земята има, както знаем, четири различни царства: минералното, растителното, животинското и човешкото. Духовете в тези четири вълни на живот еволюират с помощта на други невидими йерархии. 

Боговете на Ума са си направили най-плътното тяло от материята на Областта на Конкретната Мисъл. Те са адепти, изключително опитни при боравенето с този материал и затова те упражняват влияние върху човешкия род, който притежава ум. 

Архангелите са си направили най-плътното тяло от материя на Света на Желанията. Те са адепти опитни при боравенето с тази субстанция и затова те са способни да подпомагат намиращите се на по-ниско еволюционно стъпало същества които имат носители изградени от този материал. Следователно, те работят с животните и човек, които притежават тела на желанията. 

Ангелите са си направили най-плътното тяло от етер, така че те са опитни в работата с тази материя и могат да помагат на другите които не са така опитни. Следователно те въздействат благоприятно върху растенията, животните и човека, които притежават витално тяло съставено от етер. 

Човешките същества са си направили най-плътното тяло от химически и минерални субстанции на земята и векове от натрупан опит са ни направили пригодни до известна степен да работим със създания които имат минерални тела, като растенията, животните и човеците. 

Би трябвало да се запомни, обаче, че нашата еволюция на земята е завършена само до половина и че ние все още не сме достигнали 50% от необходимата абсолютна опитност за тази работа, която ще ни очаква след като приключим втората половина от еволюцията си на земята. В далечното минало, преди нашите очи да бъдат отворени, ние сме виждали навътре, креативната ни енергия е била насочена навътре с цел изграждането на органи, както сега нашите способност са насочени навън за изграждане на ракети, мостове, сгради, кораби и т.н. Ние използваме мъртвите минерални тела на животни за обувки, облекла, храна и други, но тъй като можем да работим само с тези привидно мъртви обекти, нашата съдържа един процес на разрушение. Ние разрушаваме целостта на минерала за да извлечем злато, сребро, мед или каквато и да е друга част от него която ни се струва ценна. Ние разрушаваме дървета за да строим сгради, ние убиваме животни за да ги използваме за храна, облекло или дрънкулки. 

Не е така при Ангелите или при другите креативни йерархии. Те боравят с живота конструктивно. 

Архангелите обитават Слънцето, а Ангелите се намират на Луните на Слънчевата система. Известно е, че растенията обичат Слънцето защото те са във втория период от своята еволюция, Слънчевия Период. Така както са изградени сега, обаче, те не могат да понесат интензивните вибрации на Архангелите, които са сухи и изгарящи каквито са телата на желанията в които те живеят. На растенията е нужна, допълнително към слънчевата светлина, водата която е под влиянието на Луната и нейният нежен лъч е това което дарява плод и растеж на всичко живо. Затова, семената които са посадени по времето когато Луната е в процес на увеличаваща се светлина, с други думи от новолуние към пълнолуние, порастват повече на височина отколкото тези които са посадени когато Луната е тъмна или с намаляваща светлина, от пълнолуние към новолуние. И обратното, растенията които са посадени когато Луната намалява по светлина ще израснат повече под земята. 

Също така, има определени знаци които са по-благотворни за засаждане на растения, защото те имат афинитет към лунните вибрации. Водните знаци, Скорпион и Риби, са плодоносни знаци поради тази причина и семената посадени когато Луната, царицата на водата, преминава през един от тези знаци, ще се развиват по-добре отколкото когато Луната е в огнени знаци и затова могат да изгорят жизнената искра в семето. Още много може да се каже във връзка с тази тема, но може би горното ще даде желаната информация. 

### <h3 id="question-109">ВЪПРОС No.109: ВЛИЯНИЕ НА ПЛЕЯДИТЕ И ОРИОН</h3>

Срещал съм в Библията, книгата на Йов следното: ‘’Можеш ли да задържиш доброто влияние на Плеядите и да разкъсаш обръча на Орион?’’ Съществува ли някакво влияние от тези звезди върху човек? 

Отговор: Да, няма съмнение, че всички звезди в космоса имат влияние върху човек и някои астролози също взимат под внимание позициите на някои неподвижни звезди, когато разчитат хороскоп. Според нас, това е само загуба на време и труд, защото еволюиралото на средно ниво човешко съзнание сега, е поставено под достатъчно тежко изпитание да балансира взаимодействащите си влияния на домове, знаци и аспектиращи планети, така че е достатъчно да се тълкува прецизно какво искат да ни предадат звездите, както това е показано от тези елементарни фактори. Може да се твърди, обаче относно Плеядите, че те са една от трите мъглявини в зодиака, за които е било установено че упражняват зловредно влияние върху очите при определени конфигурации във хороскопа на Слънцето или Луната със Сатурн, Марс, Уран и Нептун. 

### <h3 id="question-110">ВЪПРОС No.110: ЕПОХАТА НА ВОДОЛЕЯ</h3> 

Много хора понастоящем разбират че навлизаме или сме на път да навлезем в нова ера. Някои от тях знаят, че това е Епохата на Водолея и до известна степен какво представлява тя. Обаче, аз до сега не съм чул разбираемо обяснение за това кога нашата земя или слънчева система ще навлезе в тази епоха и дали Ерата на Водолея съвпада с преминаването на Слънцето през съзвездието Водолей или през зодиакалния сектор който се нарича така. 

Отговор: В тази глава участникът повдига много въпроси и използвайки принципа, че ‘’последното ще бъде първо’’, ние ще разгледаме първо последната част от въпроса, където той прави разграничение между съзвездието Водолей и зодиакалния сектор носещ това име. Това представлява голяма трудност за много хора които не знаят как да правят разлика между зодиакални съзвездия и изкуствено създаденото понятие зодиак. Обяснението е следното: 

Определена група звезди на небосвода се нарича Овен; друга група намираща се близо до първата се нарича Телец; трета група от неподвижни звезди се нарича Близнаци; и т.н. Тези 12 съзвездия или групи от звезди, както се виждат на небосвода, винаги остават на една и съща относителна позиция и затова те са наречени неподвижни. 

През всички времена, за които притежаваме информация, тези звезди са оставали в една и съща група и приблизително на една и съща позиция една спрямо друга. През тези съзвездия, погледнато от земята, Слънцето циркулира всяка година с непроменяща се точност, но вследствие на факта че оста на земята е наклонена спрямо Слънцето и притежава колебателно движение, подобно на върха ха пумпал който почти е изразходвал енергията на движението си и почти е престанал да се върти, , движението на Слънцето изглежда неравномерно. Всяка година, когато то навлезе в съзвездието Овен, пресичайки земния екватор, това се случва малко по-рано отколкото през миналата година. То избързва (precession = прецесия = избързване). И така, точката където Слънцето пресича екватора в деня на пролетното равноденствие се движи в обратна посока година след година със скорост 1 градус за 72 години и изминава 360 градуса – всичките дванадесет знаци – за 25 856 години. Този период от 25 856 години се нарича Велика Сидерална Година. 

Установено е, че без значение в коя точка Слънцето пресича екватора, се случват точно определени събития във физически план. Растенията започват да поникват от земята, птиците се свързват по двойки, замрялата земя се събужда за нов живот, нова надежда, нова песен. Също така е установено, че духовният аспект последващ навлизането на Слънцето в северното полукълбо в деня на пролетното равноденствие, остава един и същ. Поради това първите 30 градуса след тази точка в която Слънцето пресича екватора, се наричат Овен, следващите 30 градуса се наричат Телец, третите 30 градуса се наричат Близнаци и т.н. през дванадесетте знаци. 

Това изкуствено създадено деление на окръжността на еклиптика наречено зодиак съвпада със съзвездията на небето само веднъж през 25 856 години. През останалото време създаденият (или измислен) зодиак се движи в обратна посока/назад, като беше обяснено, поради прецесията (избързването) на пролетното равноденствие. Последният път, когато началната точка на създадения зодиак е съвпадала със зодиакалните съзвездия, е било около 500(А.D) (от новата ера). Една година след този точен съвпад, Слънцето е пресякло екватора в около 50 секунди от сектора на съзвездието Риби. През следващата година то е било на 1 минута и 40 секунди в Рибите и непрекъснато продължава да пълзи назад от тогава до сега, когато Слънцето пресича екватора в около 10тия градус от съзвездието Риби. Там то ще бъде около 700 години преди да пресече звездния екватор в съзвездието Водолей. 

Може да се каже, че ерата на Водолея ще започне когато Слънцето навлезе, чрез прецесия, в 30тия градус на съзвездието Водолей и ще продължи 2 100 години докато Слънцето се придвижва назад през тридесетте градуса и достигне 1вия градус на Водолей. Няма, обаче, точно определено начало, така както казваме че навлизаме в 1915 година която започва в 12 часа през нощта на 31ви декември 1914 година и продължава до 31ви декември 1915 година 12 часа през нощта. Това е точно математическо определяне на продължителността на времето. Различните епохи на човешкото съществуване зависят от витални въздействия и са състояние на съзнанието в по-голяма степен отколкото са периоди от време, въпреки че двете неща са свързани. 

Поради това, астролозите възприемат това което се нарича ‘’орбита на влияние’’. За да се разбере това, трябва първо да сме си изяснили, че всяко човешко същество е нещо повече от това което виждаме; че то има обгръщаща го аура, една невидима материя, нещо което се излъчва от него и е част от неговата природа. Ние много често усещаме влиянието на тази аура, въпреки че не разбираме причината. Да предположим, че някой си е концентрирал цялата мисъл в някаква дейност, така че нито чува нито вижда какво става около него. Постепенно той започва да осъзнава, че някой друг е влязъл в стаята – и всъщност вече стои зад него – и човекът се обръща и вижда там застанал приятел. Тай не е чул приятеля си да влиза поради вглъбеността си в работата, но той го е усетил, защото аурата на приятеля му се е смесила с неговата собствена аура. И така, въпреки че не е имало физически контакт, той е разбрал че някой друг е бил наблизо. 

Съзвездията са групи от велики Духове които са се затворили в звездните тела заради по-малко напреднали интелигенции (разумни същества), за да могат те да натрупат еволюционна опитност. Всяка от неподвижните звезди в съзвездието също има своите невидими тела, които се простират извън нея, смесват се и се припокриват с тези на другите звезди. Затова, когато Слънцето достигне 10ти градус от Риби, то се докосва до влиянието на съзвездието Водолей, въпреки че все още се намираме в епохата на Рибите. 

Че това влияние вече се чувства ще се уверим ако хвърлим поглед назад в миналото. Ние ясно сме усещали влиянието на Риби през последните 2 000 години. Тъмните векове, суеверието и интелектуалната закостенялост, които са преобладавали през това време, все още не са отминали окончателно, но от средата на миналото столетие (1800), когато за първи път е започнало да се проявява влиянието на Водолея, в живота ни се е появил един непреодолим импулс на интелектуален стремеж. Науката е направила такава крачка напред, каквато никога преди това не е имало. Изобретения са електрифицирали света и сега процесът продължава във въздуха и космоса. Това научно интелектуално влияние ще се чувства все повече през следващите векове които ще преминат преди действително да навлезем в съзвездието Водолей чрез прецесията на пролетното равноденствие. С намаляването на тесногръдото, консервативно влияние на Рибите ще се увеличи свободомислещото и любознателно влияние на Водолея. 

Относно това какво е духовното влияние на Водолей, трябва да обърнем внимание на факта, че Водолей е единствената фигура в зодиака изобразяваща целия човек. Всички главни фигури в Стария Завет са били овчари, имали отношение към ‘’Овен’’, овца, овен или агне. В Новия Завет те са рибари, имащи отношение към ‘’Риби’’, знакът на рибите, но Син Човешки е обект на пророкуване; предсказание за нещо което все още не се е случило, нещо което предстои да стане. Той е вестител на великата епоха и затова да очакваме началните й прояви през близките векове които са пред нас. 

И още нещо, всички по-горе споменати епохи са имали своите учители. Озирис и Митра са били боготворени в Египет и Персия, когато Слънцето е преминавало през Телец, знака на Бика. Агнето е било жертвено животно в началото на Християнската епоха, при Мойсей, когато Слънцето е преминавало през знака Овен. Имало е спор относно символа на Христос, вследствие на което Епископските одежди все още имат формата на риба символизирайки факта, че фазата на Християнската Религия започнала тогава е наложила влиянието на Риби, или Епохата на Рибите в която ние сега се намираме. По-късно идеалът на Сина Човечески, супер-човекът, ще вдъхновява Епохата на Водолея, чието влияние сега започва да се усеща. 

Епохата на Водолея не бива да се отъждествява с Царството на Христос, който трябва да се яви отново. Нито пък Епохата на Водолея трябва да се бърка със Шестата (Галилейска) Епоха, защото трябва да имаме пред вид думите на Христос: ‘’За този ден и час (когато Той ще дойде) никой не знае; нито ангелите на небето, нито синът, а само Отец’’. Против здравия разум е и е признак на невежество да се предсказва точния момент на явяването на Христос. Може би могло да се предположи с някаква вероятност времето на Втория Адвент и авторът има идеята, че тъй като циклите на прецесията, дотолкова доколкото те са свързани с еволюцията на човек, изглежда имат началото си в Козирог, идването на Христос може да има нещо общо с този момент. Ако това е вярно, Адвентът не може да се случи преди поне 3 000 години. 

### <h3 id="question-111">ВЪПРОС No.111: РЕАЛНОСТТА НА ЕПОХАТА НА ВОДОЛЕЯ</h3>

Един участник ни е изпратил изрезка от вестник в която някой пита издателя какво всъщност представлява Епохата на Водолея и на въпроса е отговорено по следния начин: ‘’Не съществува Ера на Водолея; тази измислица е създадена от професионални измамници проповядващи, че слънчевата система скоро ще навлезе във Водолей. Никой не казва кога и хора ни пишат задавайки въпрос каква е реалната дата. Слънчевата система се движи директно в противоположна посока отдалечавайки се от Водолей със скорост от 12.5 мили за секунда. Слънчевата система никога не била и никога няма да бъде близо до Водолей. Брошури и списания продължават непрекъснато да издават статии в които се пише все едно и също, че Слънчевата система току що е навлязла във Водолей и че предстои да се случат големи промени с тази човешка раса. Всичко това е абсолютно невярно’’. 

Отговор: Задаващият въпроса желае нашето мнение тъй като ние вярваме в и поддържаме становището, че Ерата на Водолея приближава. Поради това и ние сме в групата на тези които са окачествени от редактора като ‘’измамници’’, но определено желаем да отговорим на молбата на задаващия въпроса за да хвърлим повече светлина върху темата за Ерата на Водолея. Атаката не ни смущава и не ни безпокои защото се базираме на реалността. 

Въпросът е един, а отговорът му зависи от точката на наблюдение. Вярно е това което казва, че слънчевата система никога не е била във Водолей и никога няма да бъде. В действителност тя се отдалечава от съзвездието Водолей. Също така истина е, че Слънцето никога не е ‘’изгрявало и никога няма да ‘’изгрява, но не наричаме човека който използва този израз измамник. Известно е, че от позицията на наблюдателя на земята изглежда, че Слънцето изгрява и окултистът има нещо подобно предвид когато твърди, че навлизаме във Водолей чрез прецесията на пролетното равноденствие. Ние не казваме, че поради въртенето на земята около оста си Слънцето става видимо в седем часа. Ние просто казваме, че Слънцето изгрява в седем часа. По подобни причини ние не казваме, че ‘’поради прецесията на пролетното равноденствие, сега изглежда че Слънцето, когато се наблюдава от земята, приближава съзвездието Водолей по времето когато Слънцето пресича екватора в момента на пролетното равноденствие’’. Ако правехме така, всички астрономи биха били съгласни с нас относно този феномен който се наблюдава на небосвода, но те не биха били съгласни със заключението, че това би упражнявало влияние върху човечеството. Вместо да използваме този дълъг израз ние просто казваме: ‘’Слънцето навлиза във Водолей’’, и хората ще продължат критиките докато разберат какво имаме предвид казвайки това, точно така както са се научили да разбират какво се има предвид когато се казва слънцето изгрява. 

До тогава учениците на окултните философски школи трябва да се запознаят с астрономическите факти за да бъдат в състояние да излагат смислена причина за своите вярвания. Не може да се отрече че има такива ученици, които са изучавали висша философия и са придобили знания за свръх-физически феномени, но на които им липсват знания за елементарни физически явления и факти от областта астрономията или физиологията. Те не могат да бъдат убедителни пред хората с които обменят мисли. Когато говорим така ерудирано за ефирните тела на човек би трябвало да познаваме поне основните факти за човешкото физическо тяло които са известни на всички, а когато говорим за влиянието на звездите, ние също така трябва да знаем фактите за механическото движение на небесните тела, известни на астрономията. Затова, за да изясним тази материя на учениците които не са запознати с нея, ще дадем накратко следната информация. За по-подробно изложение насочваме интересуващите се към нашата Елементи на Научната Астрология. Там темата е разгледана в рамките на Философска Енциклопедия със заглавие: ‘’Създаден Зодиак’’, и на много други места. 

Когато земята се движи по годишната си орбита около Слънцето изглежда, когато се наблюдава от земята, че Слънцето се движи по небето по траектория преминаваща през дванадесетте съзвездия или групи от звезди на които са дадени определени имена: Овен, Телец, Близнаци и т.н. Ако оста на земята като кълбо би била неподвижна, Слънцето винаги би се наблюдавало на същото място където е било предишната година в същия ден, но оста на земята има колебателно движение, нещо подобно на въртящ се пумпал чието движение е почти преустановено. Този факт променя възприеманата позиция на Слънцето, както се наблюдава от земята, по такъв начин че то като че ли достига дадена точка малко по-рано. То избързва (precede) и поради това астрономията използва понятието ‘’прецесия на пролетното равноденствие’’. С други думи, Слънцето изглежда да пресича екватора по време на пролетното равноденствие всяка година на малко разстояние преди да достигне точката в която е пресичало екватора предишната година. И така, ако през дадена година то е пресичало екватора в първи градус на Овен, през следващата година то ще го пресече малко навътре в границите на съзвездието Риби (Слънцето се движи, наблюдавано от земята, в обратна посока по Зодиака). През следващата година то ще бъде още малко по-навътре в Риби, по- отдалечено от първо споменатата точка от Овен и т.н. Това движение назад, обаче, е толкова бавно, че са му необходими приблизително 2 600 години за да премине назад през 12те знаци или 2 100 години за да прекоси един знак или 70 години за да измине 1 градус. 

Астрономите обикновено използват термина’’ градуси на права асценсия (възкачване, издигане) посредством който те разделят окръжността на небесната сфера нормалния брой от 360 градуса, започвайки от градуса непосредствено следващ точката в която Слънцето пресича екватора по време на пролетното равноденствие. Но те също така наричат първите 30 градуса от тази точка Овен, вторите 30 градуса Телец и т.н. по същия начин както астролозите. И така, съществува естествения зодиак образуван от 12те съзвездия от реалните групи от звезди в космоса които се променят незабележимо малко за времето на един човешки живот или дори за няколко стотин години и изкуствено създадения зодиак който има началото си в точката на пролетното равноденствие за всяка година. 

Наблюдавайки как Слънцето чрез прецесия се движи назад през знаците на зодиака, ще стане ясно че би трябвало да има време когато пролетното равноденствие ще се случи в началото на Овен и така през тази година естественият зодиак и изкуствено създаденият ще съвпаднат. Това се е случило за последен път около 500та година с. Х (A.D.) и тъй като Слънцето се е движило от тогава с обичайната си скорост от 1 градус за около 70 години, очевидно е че понастоящем пролетното равноденствие се случва на около 10 градуса от Риби. Следователно, ще трябва да дойде 2 600 (сега сме 2017) година с. Х (от новата ера) или ще трябва да изминат още 600 години преди то в действителност да навлезе в съзвездието Водолей. Или, за да сме в крак с научната терминология, нека да кажем, преди да изглежда от земята като че ли Слънцето пресича екватора в съзвездието Водолей. В продължение на 2 100 от този момент нататък, ще изглежда като че ли Слънцето е в съзвездието Водолей всяка година по времето когато то пресича пролетното равноденствие. Следователно, може да се каже, че Ерата на Водолея обхваща 2 100 години започвайки от около 2 600та година с. Х (от новата ера), през които Слънцето чрез прецесия ще изглежда да бъде в съзвездието Водолей по времето когато пресича екватора през пролетното равноденствие. 

Дали някога читателят, когато е бил вглъбен в четене на книга или може би пишейки нещо или е бил зает по някакъв друг начин и изведнъж е почувствал, че някой е застанал зад гърба му, чието приближаване той не е усетил защото е бил погълнат от заниманието си? Ако да, въпреки че този човек не се е движил и не е говорил, присъствието му се е чувствало все по-отчетливо докато ви е накарало да се обърнете. Сигурно това преживяване се случва често, така че всеки го е изпитал някога, но какво е обяснението? То е просто това: освен физическото тяло което всички виждаме, човек има тела-носители които са невидими за обикновеното зрение. Тези ефирни обвивки се простират извън физическото тяло, така че когато стоим близо до друг човек етерните тела се смесват и понякога когато сме много спокойни и неподвижни тези неуловими влияния се чувстват по-ясно, въпреки че те съществуват и са мощен фактор в нашия живот по всяко време. 

‘’Както горе, така и долу’’ и обратното. Това е законът на аналогията, универсалният ключ за всички мистерии. Човек е микрокосмоса, звездите са макрокосмоса. Затова можем да направим заключението, че тези огромни звезди които се движат в космоса и са телата на Духове имат висши тела подобно на аурата-атмосфера на нашата земя. От тук следва, че близостта на Слънцето до съзвездието Водолей по времето на пролетното равноденствие провежда това влияние към земята заедно със слънчевите лъчи и тъй като пролетта е времето когато всичко на земята се оплодява с живот, бихме могли също така да направим заключение, че Лъчът на Водолей така проведен ще се почувства и от хората на земята, без значение дали те вярват че това е наистина така или не. Следователно, ако открием и разберем какво представлява влиянието на Водолей, ние ще бъдем в състояние да отговорим на въпроса: ‘’Какво е това Ера на Водолея?’’ от друга гледна точка, и астрологията ни дава тази информация базирана на практически опит и наблюдения. 

Водолей има интелектуално влияние което стимулира оригиналност, изобретателност, мистичност, наука, алтруизъм и религиозност. Ако се позовем на Библията: ‘’По плодовете им ще ги познаете’’ за този въпрос, бихме очаквали да открием че Епохата на Водолея форсира оригинално развитие на мисълта и творческите прояви в областта на науката, религията, мистицизма и алтруизма. И сега може да обърнем поглед назад за период от около седемдесет години (от 1910 година назад) през който Слънцето чрез прецесия е преминавало през 1вия градус в рамките на орбитата на влияние на Водолей (10 градуса преди края на Водолей от началото на Риби, или 10ти градус Риби, Слънцето се движи в обратна посока от Риби към Водолей). През това време ние откриваме, че са се осъществили значителни промени засягащи всеобхватно мисълта и постиженията, в сравнение с исторически документираните сведения за последните две хилядолетия. Почти всички изобретения които са направили сегашния ни живот това което е са направени през този период. Телеграфът, телефонът, използването на електричеството, завоюването на въздушното пространство, енергията на парата, бензиновият двигател с вътрешно горене който измести паровия и други открития, твърде много за да бъдат споменати всичките, маркират прогреса на Водолея във физическия свят. 

Отбелязваме също така бързината с която движения на либерално мислене в религията изместват старите закостенели вярвания и растящия брой хора които са развили духовно зрение и проучват хода на еволюцията във висшите светове. Отбелязваме бързината с която научната астрология си извоюва място и във връзка с това може да споменем, че една фирма която има предмет на дейност издаване на астрологически ефемериди използвани само за астрологически изчисления е продала около половин милион за една година. 

Всичко това показва, като само загатва, какво може да се очаква да се случи през Епохата на Водолея. Щом като такива големи крачки са направени през седемдесетте години през които Слънцето е току-що започнало да предава влиянието от покрайнините на Водолей, какво може да се очаква когато то навлезе в знака? Възможностите са далече отвъд границите на необузданата фантазия и това се отнася и за физическата и за духовната страна на живота. Според мнението на автора, поне етерното зрение ще бъде развито тогава от голямото мнозинство от хората, ако не и от всички, така че страхът от смъртта ще изчезне поне отчасти поради общуването с приятелите и роднините които са напуснали телата си.Тогава ние ще продължаваме да ги виждаме за известно време и ще можем да свикнем с факта, че те се намират на по-високите нива. Ние въобще няма да жалим за малките деца които умират и запазват виталните си тела, защото те вероятно ще остават заедно със своите родители докато настъпи времето за ново въплътяване. То често става в същото семейство.. При тези случаи изобщо няма да съществува раздяла. 

Когато бъде достигнато това ниво на еволюция, човечеството ще притежава много по-богати познания отколкото сега, така че ще избягва грешките които причиняват страдания сега и поради това ще бъде облагодетелствано с много по- щастливо съществувание отколкото по правило е понастоящем. Добавените интелектуални способности ще ни помагат да разрешаваме социални проблеми по такъв начин, че да има справедливост за всички и използването на непрекъснато усъвършенствани машини и автомати ще освободи до голяма степен хората от физическия труд и ще предостави повече пространство за интелектуален и духовен напредък. 

### <h3 id="question-112">ВЪПРОС No.112: НАЧАЛОТО НА ЕРАТА НА ВОДОЛЕЯ</h3>

Защо някои астролози обявяват годината 1912 за начало на Ерата на Водолея? 

Отговор: Срещали сме това твърдение, но без да е дадено никакво основание. Не е необходимо да се позоваваме на астрологията защото обичайните астрономически изчисления са достатъчни. Пролетното равноденствие, понастоящем, е в 10тия градус от съзвездието Риби и тази точка, разбира се, се нарича в астрономията първи градус от Овен. В астрономията съществува същата система за разграничаване на двата вида зодиак каквато ние използваме в астрологията. Астрономите винаги започват с началната точка от Овен, която те наричат 0 градуса географска дължина (longitude) по времето когато Слънцето пресича екватора всяка година. Като се връщаме назад с по 50 секунди всяка година, общо около 1 градус за 72 години и един знак за около 2 100 години, това е измерването което ние използваме в астрологията. 

Понастоящем, Слънцето пресича екватора в точката намираща се на около 10 градуса от съзвездието Риби, както вече беше споменато, и понеже то избързва с 50 секунди на година или с 1 градус за 72 години, може лесно да се пресметне кога Слънцето чрез прецесия ще навлезе в съзвездието Водолей; около 2638 година. Защо някой би казал, че Ерата на Водолея започва през 1912 година, ние не знаем. Може да се използва следното разсъждение: всеки от нас има аура която прониква физическото тяло и се простира на около 16 инча (1 инч = 2.54 сантиметра) извън периферията му. Тя нараства с духовното ни развитие, но такъв е размера й при средно-статистическия случай. Това обяснява факта, че понякога ние чувстваме човек който стои зад нас. Неговата аура и нашата аура се смесват и затова ние усещаме присъствието му и чувстваме неговите вибрации. Същото се случва и при Слънцето, Луната, земята и всички останали планети. Всяка от тях си има своя собствена аура. От тук следва, че когато Слънцето се движи към съзвездието Водолей, неговата аура навлиза преди него и контактува с вибрациите на Водолей, така че влиянието е започнало да се чувства от нас приблизително в средата на миналото столетие (има се пред вид 19ти век). 

Ако вземем под внимание, че Водолей е знака на изобретателността, оригиналността и независимостта и той променя света в свят с по-напредничави и по-свободолюбиви идеали, и сега обърнете внимание, че защото от 1850 година религиите и социалните идеали на света претърпяха революционни промени и че науката и новостите в техниката претърпяха неописуем подем, това изглежда да е в сила. Само си помислете за новостите които се появиха на света от тогава насам. Започнаха да се използват параходи, след това телеграфа, телефона и безжичната телеграфия, автомобилите, самолетите, електрическите уреди и всичко останало което промени живота през последните 60 или 70 години. Целият свят се преобрази под влиянието на Водолей и това се чувства все повече и повече с всяка изминала година. Поради това, би могло да се каже, че се че се намираме в орбитата на влияние на Водолей, но Ерата на Водолея всъщност още не е започнала. Когато Христос беше дошъл на земята, Слънцето чрез прецесия е било в 7ми градус на Овен. Предстояло му е да измине още 7 градуса преди да навлезе в Риби, но е било в орбитата на влияние. През 498 година от новата ера (след Христа) Слънцето е пресякло 0 градуса Овен и е навлязло в знака Риби и тогава е започнала Ерата на Рибите. 

Обичайно явление е велик учител да идва през всяка епоха и може да го очакваме да дойде от Братството на Розенкройцерите защото Братството на Розенкройцерите е вестител на Ерата на Водолея, както Йоан Кръстител е бил вестителя на Ерата на Рибите. 

### <h3 id="question-113">ВЪПРОС No.113: ПЛАНЕТАРНИ ЧАСОВИ ТАБЛИЦИ</h3> 

Правилно ли е да се използват планетарните часови таблици като ръководство за парични придобивки или да се възползваме за наша изгода от друг човек? 

Отговор: Със сигурност не е добре да се възползваме от друг човек за наша изгода, без значение каква е причината или целта. Ако, от друга страна, искаме да помогнем на някого – да предположим, че някой е болен и искаме да му прелеем от нашата виталност (жизнени сили) и да му дадем всичко което имаме в излишък – тогава можем да направим това най-добре през часовете на Марс, планетата на динамичната енергия. Ако искаме да помогнем на някого да си намери работа и ако използваме часовете на Слънцето за да уговаряме работното место за него, Слънцето символизира работодателя, е по-вероятно да имаме успех отколкото през друго време от денонощието. Ние имаме право да процедираме по този начин също и когато трябва да се срещнем очи в очи с някой който иска да ни навреди. Ако можем да се спрем на подходящ за това час ще бъде правилно да го използваме. 

Издателят беше в Германия през 1908 година и там през мирно време всеки човек трябваше да се регистрира. Чужденците трябваше да се регистрират в полицейското управление лично за да представят документите си и да дадат смислено обяснение на целта за посещението си в страната. Служителите документират описание на личността им и задават въпроси за тяхната религия, дали са семейни и колко дълго възнамеряват да останат. На тези и на много други въпроси трябва да бъде даден отговор и ако някой се премести в друг район или населено място процедурата трябва да се повтори. Знаехме, че служителите са много безцеремонни и груби и не е особено приятно да се общува с тях. И ние решихме, ще отидем през часа на Слънцето когато Слънцето беше добре аспектирано и всичко протече по възможно най спокойния начин. Към нас се отнесоха много учтиво и всичко приключи добре. Обаче, по-късно се преместихме на друго място. Тогава не можахме да открием благоприятен час на Слънцето и затова се явихме през друго време от денонощието. Служителите бяха толкова груби, че ние с дълбоко облекчение напуснахме полицейското управление и бяхме благодарни, че успяхме да го напуснем читави. Така че, планетните часове наистина имат някакво влияние, ако е наложително използването им. 

### <h3 id="question-114">ВЪПРОС No.114: АСТРОЛОГИЧЕСКИТЕ СИМВОЛИ</h3> 

Бихте ли казали какъв е произхода на символите, и на изображението на тези символи, които представляват различните знаци на зодиака, а също така и планетите? Защо някои от тях могат да бъдат дешифрирани много лесно за разлика от други? 

Отговор: Три елемента конструират символите на планетите. Има крг който символизира духа, полукръг който можем да приемем за символ на душата и кръст който приемаме за символ на материята. Ако приложим този основен принцип, в символа на Слънцето ще различим окръжност която се явява символ на Духа. След това за Марс, чийто символ е съставен от окръжност с кръст над нея. Духът под кръста, което може да приемем че означава, че Духът е в плен на материята и на тялото. И така, откриваме, че марсовите хора имат силно материалистична природа. Те обикновено не вярват в нищо свръх-естествено, както те казват – само нещо което може да се види и пипне – им се струва реално. Възвишените, фините и изтънчени чувства са препятствани при тях, предимно фигурира физическата страна на нещата. Всичко е за само тях. Марс винаги пита: ‘’Какво мога да взема за себе си и как да получа повече удоволствие? Какво е най- доброто което мога да направя за себе си и как да изместя всеки който ми пречи?’’ 

Венера е точно противоположното. Марс ще се бори, но Венера не. Нейният символ съдържа Духа над кръста на материята. Духът балансира силата и затова тя е планетата на любовта. Тя казва: ‘’Какво мога да направя за другите? Искам да помогна на някого. Искам да привлека вниманието на всички и да им кажа, че мога да им сторя добро’’. 

Следва символът на Сатурн. В него откриваме душата или инстинктивното съзнание, символизирана от полуокръжност под господството на материята, представена от кръста. Затова сатурновите хора са материалисти във висша степен. Те са много себични, също така, във всяко отношение. Те грабват всичко за себе си. Сърцето и по-добрата природа са погребани под земята. 

Ако вземете противоположната комбинация, получавате Юпитер, душата над кръста на материята. Юпитеровият човек е веселяка, добро сърдечния човек, който казва: ‘’Хей, как си? Мога ли да ти помогна по някакъв начин?’’ Той винаги се опитва да бъде филантроп и да помага на някого. И така, как точно планетарният символ изразява естеството на нещата. 

Също така срещаме полукръга сам по себе си, Луната, това е само душата. Лунните хора са емоционални, но на тях им липсва твърдост на характера. И накрая, срещаме символ съставен от трите елемента. Това е планетата на съзнанието и ума, Меркурий, обединяващ всичките атрибути на тялото, душата и Духа. Той е пивота (център или ос, около който се върти всичко). Меркурий усилва доброто и на ума и на разсъдъка, но няма стойност на експерт защото се оцветява от другите планети. 

Ако комбинираме планетите, символизма също така може лесно да се види. Луната с Марс прави човека още по-безрасъдно храбър и бърз в действията си без да обмисля предварително нещата. Луната заедно с Венера прави човека по- емоционален и обърнат към Бога. Ако Меркурий е с Марс получава се проницателен интелект и сила за съждение; със Сатурн дава дълбока мисъл и егоистично съзнание. Юпитер с Меркурий засилва доброто и в начина на мислене и в щедростта на природата и те заедно правят човека филантроп. Така може да се разсъждава за всички планети, базирайки се на елементите от които са съставени техните символи. 

### <h3 id="question-115">ВЪПРОС No.115: ЕГИПЕТСКИ АСТРОЛОЗИ</h3> 

Защо служителите на древните религии в Египет са изучавали основно астрология? 

Отговор: Защо, цялата съдба на човешкия род е обвързана със звездите. Няма значение дали се отнася до нашата Библия или до свещените текстова на която и да е друга религия навсякъде ще открием, че звездите имат забележително участие. В нашата Библия, знаем, че те са наречени Седемте Духа пред Трона. Те са седемте Звездни Ангели както са известни в Католическата религия; Седемте Планетарни Духа които се грижат за нашата еволюция откакто човечеството е започнало да се развива на тази планета. Затова естествено движението на звездите и техните конфигурации са времеви маркери в историята на човешкия род. 

Известни ни са изказванията на Питагор за музиката на сферите. Повечето от хората възприемат това като поетически израз. Н не е така, това е факт. Където и да отидем ще открием, че има разлика в звученето на различните места. Шума на гората когато вее вятърът, ромона на потоците, всичко има свое собствено звучене. Не съществуват два потока с еднакъв звук. Музикантите които имат тренирано ухо могат да схванат разликата. Ако отидем в града, там има конгломерат от звуци, но целият този шум се съчетава в един тон – нотата на града. Композицията от всички звукове по целия свят, воя на ветровете в горите и всичките шумове които могат да бъдат чути в пространството като определен единичен тон – това е нотата на земята. 

Звездните тела се движат около земята, но както е известно на астролозите не по кръгова орбита. Тяхната подреденост не остава непроменена, те образуват различни конфигурации помежду си. Това също важи и за седемте ноти в октавата, които са копие на Седемте Планетарни Духове. Точно така както нотите могат да бъдат свързани по различен начин при което да образуват различни акорди (съзвучия), така и тези различни ноти на световете които се движат в космоса генерират хармонията на сферите и съобразно измененията в тези вибрации, човечеството еволюира. Съществуват различни вибрации във всеки момент от време, а когато започва съществуването на ново създание и то се появява, тези вариращи вибрации оказват въздействие върху него, различно от въздействието върху всяко друго същество. Поради това, то има точно определена съдба. 

Нещата са еднакви и в микрокосмоса и в макрокосмоса, в малкия свят и в големия свят. Ние всички сме зависими от звездите. Всеки един от нас е свързан със звездите, без тяхното участие нищо не става. Това е било известно и на жреците в древен Египет. Затова те са изучавали астрологията в детайли и ще дойде ден когато много повече хора ще започнат да я изучават. Науката астрология ще стане актуална когато ние се изкачим на п-високо еволюционно ниво и станем по-мъдри. 

### <h3 id="question-116">ВЪПРОС No.116: АСТРОЛОГИЯТА, ЕДНА РЕЛИГИЯ</h3>

В някои от вашите публикации вие твърдите: ‘’За нас астрологията е част от религията’’. Моля, кажете ни къде астрологията има допирни точки с Християнското Учение. 

Отговор: Предишният въпрос би трябвало да дава отговор на това запитване. Седемте Духове пред Трона са Планетарните Духове в техните орбити. Не е възможно да ги отделим от религията. Дори и в древни времена навсякъде откриваме звездите като част от религиите и без тях не може да съществува никаква религия. 

### <h3 id="question-117">ВЪПРОС No.117: СПАСЯВАНИЯ НА КОСЪМ ОТ СМЪРТТА</h3>

Може ли да обясните в детайли как действат астрологическите влияния? Изглежда невероятно, че поради факта че в нечий хороскоп липсват данни за насилствена смърт, той може да избегне смъртта като по чудо. Например, през настоящата война има документирани случаи когато хора са се излагали безогледно на масирана стрелба и са се измъквали невредими от дъжда от куршуми. Имало е един французин генерал толкова пълен, че едвам е можел да ходи, който се придвижвал куцайки до войсковите части на предна линия извън окопите, което му отнемало доста време и оставал невредим. Никога не е бил раняван. И друг случай, английски летец, който се спуснал много ниско над немските окопи разузнавайки, казва че въпреки че в продължение на десет минути е бил обстрелван с хиляди снаряди, не е бил улучен. По какъв мистериозен начин звездното влияние осигурява такава защита? 

Отговор: Астролозите, които са разучавали хороскопите на много пострадали от внезапни инциденти, винаги са откривали сериозни раняващи аспекти в хороскопите на жертвите. И един европеец астролог, доколкото си спомням това е бил ‘’Сефариал’’, неотдавна е сравнил хороскопите на четиридесет души загинали на бойното поле, в тази насока. Като резултат били открити тежко ранени планети при всеки от тях и очевидно е, че някой който по мистериозен начин се е спасил, би трябвало за въпросния момент от време да е бил под добри дирекции. 

Едно изследване на рождени хороскопи би показало факта, че докато някои хора имат имунитет против нещастни случаи и катастрофи през целия си живот, други са застрашени по всяко време. Трета група от хора би избягвала нещастието на косъм. В Космогонията на Розенкройцерите ние излагаме случая на един човек принадлежащ към групата от хора, които винаги се сблъскват с внезапни инциденти. Той в никакъв случай не е бил безразсъден или безгрижен човек. При един от инцидентите неговата кола е била ударена. Той карал спазвайки правилата за движение и не е имал вина за катастрофата. Тази катастрофа, и други, са били много ясно маркирани в хороскопа му. Освен това показано било, че това е резултат от една неумолима съдба, защото авторът го е предупреждавал като е предсказвал точната дата на инцидента, както е станало впоследствие относно железопътна катастрофа, за чиято дата е бил предупреден месеци преди това. Човекът е искал да я избегне и останал у дома си, но на предишната дата понеже сбъркал и помислил, че това е предсказания ден. В последствие се разбра, че той объркал датата и затова станал жертва на катастрофата. 

При друг случай авторът предсказа катастрофа на човек от групата на тези които винаги избягват нещастните случаи. Ако паметта не ни лъже, този човек имаше изгряващ Лъв и Слънцето като управител на асцендента беше в осми дом, в квадрат със Сатурн. Юпитер беше в тригон със Слънцето или с Асцендента, или с двете. Очевидно е, че този човек ще бъде на косъм от смъртта много пъти, но винаги ще се измъква. Обаче, през 1906 или 1907 година се случи затъмнение в рамките на 1 или 2 градуса от неговото радикално (рождено) Слънце и някои други леки лоши аспекти. Това би трябвало да бъде края, така си помислихме, но не беше. В деня когато дирекцията се изпълни, той се спънал на средата на улицата и една бързо движеща се кола връхлетяла върху него. Обаче водачът успял да спре на един инч от падналия човек, така че благотворният лъч на Юпитер отново надделял над злия Сатурн. Доколкото е известно на автора, човекът си е все още жив и вероятно е избягвал смъртта още много пъти от тогава. 

Би трябвало да има подобни конфигурации в случаите споменати от задаващия въпроса. Такива хора имат невероятен живот и няма друго обяснение на този феномен освен това, че звездните влияния са мощен фактор в нашия живот. 

Тогава няма да бъде непонятно за нас, ако имаме пред вид че небесните тела са живи, пулсиращи тела на велики Интелигенции, които са посланици на Бог. Щом като едно безжично устройство създадено от човешките ръце и ум може да предава вълни на хиляди мили в пространството и в крайния пункт да движи лост, да активира сигнална лампа, да задвижва телеграф, съобразно с желанието на предаващия, защо да бъде невъзможно за динамичната енергия на такива велики Духове да изпраща в космоса силови лъчи в състояние да действат на разстояние милиони мили от тях? Дали вярваме или не, фактът си е факт, освен това всички скептици могат да открият доказателство само като наблюдават движенията на Луната и Марс. 

Тези две планети играят значителна роля понастоящем, защото хората си позволиха да не се съобразяват с техните импулси през последните две години. Вярно е, че ние правим характера си по-силен като управляваме своите звезди и като се противопоставяме на тяхното принуждаващо влияние. Също така факт е, че колкото повече не се съобразяваме с тях през определено време, толкова по- силно ще изпитваме влиянието им впоследствие. 

### <h3 id="question-118">ВЪПРОС No.118: НЕПТУН, ОКТАВА НА МЕРКУРИЙ</h3>

Защо наричате Нептун по-висока октава на Меркурий? 

Отговор: Меркурий обикновено се свързва с ума и интелекта; приема се, че той е управител на нервната система която е средата на проводимост между въплътения Дух и външния свят. И така, както Нептун олицетворява суб- и супер- човешки интелигенции (разумни същности) които живеят и се движат в духовните области на космоса, но който работи с- и върху нас, то Меркурий олицетворява човешката интелигенция и човешкия разум, фокусирани върху земния физически свят където ние живеем от раждането до смъртта. Поради това може да се каже, че Нептун е октава на Меркурий, но има и по-дълбок смисъл. 

Справка в учебник по анатомия или физиология би дала информацията, че надлъжни бразди в гръбначния мозък, включително и канала, го разделят на три части. Всяка една от тези колони се управлява от една от Йерархиите които са в най-близък контакт с нас, лунната, марсовата и меркуриевата, коя от тях ще доминира зависи от нивото на еволюция на индивида. В канала на гръбначния стълб лъчите на Нептун запалват огъня на спиналния дух чрез който човешкият дух придобива възможността да прониква през булото на плътта и да контактува с отвъдните светове. Това зрение е оцветено в зависимост от наличната най- активна колона на гръбначния мозък. 

През детството на човешкия род, спиралата за създаване (креативната сила), която сега е насочена навън да създава кораби, сгради, железници, телефони и т.н. е била използвана навътре да строи органите на нашето тяло и както обграждащият ни физически свят бива проектиран върху чувствителната пластинка в снимачна камера, така и духовният свят е отразен в гръбначния мозък. Там човек за първи път е съзрял Лунния Бог, Йехова, чиито Ангели след това са му станали наставници. По-късно Ангели, които са били паднали под нивото на равните им по еволюция и за чийто еволюция, поради това, са били необходими други различни изисквания, са проникнали в гръбначния мозък на човек. Вътрешното гръбначно зрение на хората се замъглило когато ‘’техните очи били отворени и те видели че са голи’’. 

Тогава те загубили контакта със своето висше Аз. Те започнали да виждат само физическия човек и покорното създание на Йехова скоро се превърнало в първобитен дивак под влиянието на импулса на Луциферовите Духове, Йерархията на Марс. Обаче благодарение на подстрекателствата им човек се научил да се бори и да побеждава материалния свят, да изгражда навън и е станал архитект-строител на света. За да противодействат на тоталната себичност отгледана от марсовите Ангели и за да направи човечеството по- хуманно, нашите Старши Братя от Меркурий, хора като нас, чийто по-висок етап на еволюционно развитие изисквал по-високите вибрации генерирани и преобладаващи в по-голяма близост до Слънцето, трябвало също така да проникнат в човешкия гръбначен мозък. Обаче техните усилия постигнали друг ефект. Човек започнал отново да насочва погледа си навътре и когато меркуриевият лъч ще се срещне с лъча на Нептун в гръбначния канал, човек ще открие отново своето висше Аз – Христос ще се роди вътре в нас. 

И така, съществува връзка между Луната, Меркурий и Нептун. Тези които се докосват до Нептун чрез Луната може да станат медиум без собствен контрол, жертва на обсебване и т.н., но там където Меркурий е вратата, водачи на търсещия Дух са разумът и способността за разбиране. Един ранен Меркурий понякога може да изкуши търсещия да влезе през грешната врата и като резултат може да се получат душевни страдания. Обаче, когато сме наясно с опасностите, непрекъснатото старание и упоритост обикновено отключват вратата на храма, защото понастоящем добрите сили взимат надмощие и все повече нарастват с течение на времето. 

### <h3 id="question-119">ВЪПРОС No.119: ЕФЕКТА ОТ ВЕНЕРА В ДВАНАДЕСЕТИ ДОМ</h3>

В списанието от април ми направи впечатление кратка статия за несъответствията в астрологическите изследвания, бих бил благодарен ако ни дадете някаква насока в усилията ни да съчетаем следните твърдения. 

В хороскопа на Дорис А., в броя от февруари на ‘’Лъчите’’, вие твърдите че тя ще има лесен живот защото няма нито един лош аспект в картата. Е, Венера е в 12ти дом, а в ‘’Посланието на Звездите’’ се твърди относно Венера в дома на страданията, имайки се пред вид 12ти дом, ‘’Там усмивката на любовта е удавена в сълзи’’. 

Отговор: Когато оценявате влиянието на планетите в някой хороскоп, на първо място трябва да помните, че нито един аспект или позиция сам по себе си не е достатъчен да предизвика въздействие с важни последствия в живота, а че основната тенденция на хороскопа винаги трябва да се взима под внимание. На второ място, важно е да се помни, че аспектите между планетите имат по-силно влияние отколкото само позицията по дом или знак. Ако главната тенденция на хороскопа показва добър и спокоен живот, само Венета намираща се в 12ти дом не може да промени валидността на това заключение. Ако тя беше ранена от квадратура или опозиция от Сатурн, случаят щеше да бъде различен и основната оценка на хороскопа би трябвало да бъде променена за да се съобрази с този факт. 

Обаче, ако тя получаваше тригонен аспект от Слънцето или Юпитер, само факта че се намира в 12ти дом би означавал почти нищо в сравнение с ефекта от такива мощни аспекти. И така, ако имате пред вид тези основни насоки и помните, че влиянието на една планета без аспекти е слабо, без значение къде се намира в хороскопа и че единичен аспект е без съществено значение, не би трябвало да ви е трудно да приемете нашето твърдение. 

### <h3 id="question-120">ВЪПРОС No.120: ИЗПОЛЗВАНЕТО НА АСТРОЛОГИЯТА ПРИ ВЪЗПИТАНИЕТО НА ДЕЦАТА</h3>

Когато възпитават децата си, препоръчва се родителите да имат астрологическо тълкуване на хороскопа на детето относно неговите потенциални качества с оглед да потискат вредните тенденции и да засилват благоприятните. Това изобщо има ли смисъл? Не е ли необходимо и безусловно по-полезно за детето да премине през така наречените враждебни влияния и преживявания? Няма ли духовната природа да бъде по-силна след като са били преодолени? Не е ли придобитата добродетел по-ценна от невинността и нравствеността чрез избягване на изпитанията? 

Отговор: Не, ние не съветваме родителите да използват астрологическото тълкуване на хороскопа на техните деца получено от някъде. Ние ги съветваме те самите да изучават астрология, така че да могат да разбират и тълкуват хороскопа на децата си. Ние правим това защото, въпреки че чужди астролози професионални или не, може да са по-компетентни в тълкуването на хороскопа на децата отколкото родителите, на тях им липсва силната заинтересованост и съпричастност, които интуитивно ще водят родителите до по-добро разбиране на това какво има в това малко телце и душа, отколкото ще постигне външен човек. 

Родителят ще получи много по-голямо удовлетворение от разчитането на хороскопа на детето ако го направи сам, отколкото ако го поучи наготово отпечатан на една страница, защото той ще бъде много по-добре подготвен дълбоко инстинктивно да помогне на детето да развива добрите тенденции и да избягва уловките на съдбата показани посредством лошите тенденции. 

И така, задаващият въпроса се интересува дали това в действителност е полезно. Дали няма да е много по-добре за детето ако, както е в повечето случаи, с усилия да преминава през мърсотията на живота лутайки се почти слепешком, отколкото да избягва клопките които са показани в хороскопа? Определено, не. Нека се представим един капитан на кораб който тръгва на път без карта и компас защото си мисли, че ще е по добре да научи чрез собствен практически опит къде има подводни скали и плитчини, отколкото да ги избягва когато те са означени на картата от други хора? Бихме го нарекли глупак и бихме се изненадали ако не докара кораба се върху скалите и не го разбие на парчета. Ако всеки би отказал да ползва опита и знанията на другите, съдържащ се печатни трудове които са предоставени на разположение на света, колко ограничен би бил жизнения опит на всеки от нас! Целият свят би повтарял отново и отново едни и същи груби грешки. 

По същия начин можем да разсъждаваме ако сравним опита и знанията на завършил образованието си във висше учебно заведение и обучен в практиката механик. Момчето, което работи в цех и учи само в процеса на работата, може да стане много опитен през времето когато друг учи в техническо училище, но щом студентът завърши и започне работа в цеха, той не само че бързо ще настигне другия който се е учил да работи само в практиката, но скоро ще го задмине и ще се издигне до най-високо професионално ниво. Такъв е всеобщият опит във всички области на живота, че чрез прибавяне на практическите знания и опита на другите съдържащи се в учебните издания които се изучават в учебните заведения, към нашия опит, ние придобиваме много по-голям обем от знания които не може да се придобият по друг начин. 

Същото се отнася и до етиката и морала в училището на живота. Ако някой който не е безразличен към нас знае кога ще започнем да пропадаме и е в състояние да ни даде нужния съвет или да ни окуражи да развием в себе си този определен компонент от морал и етика или е готов да ни помогне като ни възпира когато ние бихме се повлекли стремително към пропастта, той би ни помогнал всъщност да придобием същите качества и способности по различен начин отколкото ако бихме били оставени сами на течението и бихме били принудени да учим от практиката. Така ние ще можем да напредваме по пътя на еволюцията много по- успешно отколкото ако трябваше да се учим от собствените си грехове и страдания. 

Ако открием в хороскопа на едно малко дете наклонност към алкохолизъм и ако заведем детето докато е малко, когато природата е податлива на влияния и е чувствителна, на места където други са превърнали себе си в зверове, в домове където децата са пребивани от пияните си бащи или на други подобни места където впечатлителната им природа може да получи урок, има вероятност в съзнанието на детето да се отпечата ужаса от пиенето който ще се запази през целия му живот и ще го държи в правия път поне що се отнася до този порок. Така детето е научило урока също толкова добре чрез страданието на другите, както ако самото то би преминало през калта на порока, и резултатът се е получил. 

Впрочем, родителят или възпитателят който е направил такава чудесна услуга на детето, ще си е натрупал съкровище на небето което има цена неизразима с думи. Затова, ние ще продължаваме да увещаваме родителите и възпитателите да изучават науката астрология и да я прилагат при отглеждането и възпитанието на децата. Чрез нашата опростена система е лесно да се извърши математическата част, а и тълкуването не е трудно когато любовта сочи пътя. 

### <h3 id="question-121">ВЪПРОС No.121: ВЪЗДЕЙСТВИЕТО НА СРЕДАТА</h3> 

Когато се съставя един хороскоп дали се взимат под внимание външните условия и среда които влияят върху живота на даден човек или правилата формулирани в ръководствата по астрология важат за всеки човек и за всеки период от неговия живот? 

Отговор: Не, тълкуванията не са верни, ако се прилагат еднакво за всеки период от живота. Винаги трябва да подчертаваме, че тези и тези аспекти и конфигурации в хороскопа дават такива и такива тенденции. Също както едно растение трябва да има време да порасне и развие всичките си листенца и цветове, така и човекът-растение трябва да расте, и нещата които са латентни при раждането, ще се развият постепенно през живота. Но до такава степен каквато позволява неговата среда и външните условия. 

Аспектите имат различно значение за хората поставени в различна околна среда. Можем да споменем един пример от историята, ако паметта не ми изневерява, дете се е родило в същата минута в която се е родил Джордж III в двореца Уиндсор, но в покрайнините на града. Тези две деца растели и двамата започнали работа в един и същи ден, единият станал монарх, а другият търговец. Те се оженили в един и същи ден, имали еднакъв брой деца (но това би могло да бъде само съвпадение, защото децата зависят и от хороскопа на партньора) и те също така умрели в един и същи ден. И така, главните събития в техния живот били еднакви, но и различни поради факта, че са били поставени в различна околна среда. Единият е бил крал, другият търговец на железария. Ако прочетете статията ‘’Степента на поддаване на влиянието на планетарните вибрации’’ в Посланието на Звездите, ще разберете че човечеството се учи да отговаря на влиянието на различните планети последователно – една планета след друга. Много от нас са започнали да отговарят на Уран, но много малко хора са чувствителни към влиянието на Нептун. 

### <h3 id="question-122">ВЪПРОС No.122: ЗАЩО МЕРКУРИЙ Е БЕЗ СОБСТВЕНА ОКРАСКА И Е НЕУТРАЛЕН</h3>

Вие казвате че Меркурий е безцветен и неутрален в своето влияние. Това не би ли означавано, че човечеството на Меркурий се намира на много ниско ниво на развитие и ако е така как те биха могли да оказват влияние върху хората по такъв начин, че да подпомагат еволюцията на ума? 

Отговор: През първите три и половина Обръщения (или завъртания, ‘’обръщения’’ е думата използвана в превода на Космогонията) през Земния Период влиянието на Марс е било първостепенно и било насочено към подтикването на човечеството към действие, но от средата на Атлантската Епоха когато ума е бил даден на всички, еволюция и епигенезис (използването и прилагането на собствения човешки - на човешкия Дух - творчески талант) постепенно ни издигат към Бога. Докато влиянието на Марс е било преобладаващо, както беше споменато, влиянието на Меркурий е било нищожно, защото планетата Меркурий е била невидима и се е намирала в едно периодически повтарящите се състояния на планетарен покой от което е започнала да излиза през Атлантската Епоха, тогава Боговете на Меркурий са били призовани от Йехова да му помогнат при противодействието и балансирането на влиянието на Луциферовите Духове върху човешкия род. От тогава влиянието на Меркурий непрекъснато нараства, но може би ще трябва да изминат още много векове преди неговото влияние да се почувства в пълна сила. В природата не съществуват процеси на внезапни промени и процесите на оттегляне в покой и излизане от това състояние на дадена планета отнемат продължително време. Не трябва да се изпуска от внимание, че ние не притежаваме необходимите способности на ума за да се възползваме напълно от вибрациите на Меркурий във вида в който те съществуват понастоящем, защото човечеството на Меркурий се намира на много по-високо ниво на развитие от нас, въпреки че те както и всички други планети следват различни посоки на еволюция от тази която се осъществява на земята. 

Що се отнася до цвета на Меркурий, можем да кажем следното: когато човек е във физическо тяло и фокусира зрението си върху Света на Конкретната Мисъл, първия цвят който вижда е синьо-черно или индиго, нещо подобно на наситеното синьо на сърцевината на газов пламък. Понякога изглежда по-тъмен, вероятно зависи от състоянието на наблюдаващия, но изглежда напълно като пустота, вакуум. Чувството и усещането е нещо подобно на това, което човек получава след като влезе в затворено помещение, след като е бил навън изложен на силна слънчева светлина. Зрението трябва да се приспособи към условията вътре в помещението и да тогава всичко изглежда тъмно и черно. След това човек постепенно започва да възприема белия цвят и всички останали цветове. 

Целият регион на Конкретната Мисъл е предимно ослепително бляскаво бяло или може би безцветно и в него различните обекти изпъкват с цвят много по-ясен и блестящ поради абсолютно безцветната светлина която съществува в целия регион. Може би поради тази абсолютно кристална яснота там няма възприятие за пространство. Умът е формиран от тази безцветна умствена материя и защото тя е напълно неутрална, може да показва другите неща в техния истински цвят. 

Може би, проблема може да бъде обяснен най-добре ако се разгледа пример с бинокъл.Ако използваме един лошо качествен бинокъл, който е не съвсем прозрачен, в лещите му се виждат различни цветове. Поради това обектите, към които е насочен бинокъла, се виждат неясно и цветовете им не отговарят да действителните, но когато използваме първокласен инструмент, с хроматични лещи, в тях не се виждат никакви цветове и затова той предава истинските цветове на обектите към които е насочен. Бидейки перфектно чист и абсолютно неутрален, той може да се фокусира към далечни обекти. Меркуриевите лъчи са много добре приспособени да изразяват умствени качества поради същата причина, че самите те са безцветни. 

### <h3 id="question-123">ВЪПРОС No.123: ПРЕЖДЕВРЕМЕННО РАЖДАНЕ</h3> 

Бихте ли били така любезни да обясните явното противоречие между следните твърдения в списанието ‘’Звездните Лъчи’’: В последния брой на ‘’Лъчите’’ стр. 110, на последния ред от първия параграф се твърди: ‘’… и като, като изглежда, забавяме или ускоряваме раждането НИЕ ВСЪЩНОСТ ПОМАГАМЕ НА ПРИПОДАТА да поеме по предопределения си курс…’’ Докато във вашата статия за тризнаците миналата година пише следното: ‘’…Напълно неправилно би било ако лекар ускори преминаването на границата при смърт… няма разлика от това и когато лекар ускорява раждането на дете…така разбираме причината за факта, че някои хора не изглежда да са на мястото си в своята околна среда. Те са били накарани да избързат с появата си на света под влиянието на планетни вибрации които не са били предназначени за тях’’. Аз възприех твърдението в статията за тризнаците, но тези бележки в последния брой на списанието изглежда го променят. 

Има още две неясноти за които искам да попитам. В същата тази статия в броя от февруари се казва: ‘…по-добре е да се родиш когато Луната е нарастваща…нарастващата Луна винаги повишава виталността и подпомага активността ни’’. Но в няколко последващи статии се казва, че СЪВПАДЪТ на Луна и Слънце е едно от най-добрите указания за здраве и просперитет. Как съгласувате тези две твърдения? 

В наскоро публикувано професионално разчитане на хороскоп, относно квадрата между Сатурн и Меркурий се казва: ‘’Това ви прави критични и саркастични, особено към тези с които работите’’. Сатурн, обаче, е планетата на дипломатичността и в друго тълкуване се казва: ‘’…ако Меркурий е в сатурновите знаци Козирог и Водолей, или Сатурн е в меркуриевите знаци Близнаци и Дева, или САТУРН И МЕРКУРИЙ СА В КОНФИГУРАЦИЯ, това дава на човек предпазливост, такт и дипломатичност’’. 

Отговор: Статията за тризнаците които са се родили по-късно излезе в броя за февруари 1916 година и за тези които не са я чели може да уточним, че жената която е родила тризнаците не е имала до себе си акушер, за нея се е грижила леля й която е дала възможност на природата да извърши своето. Първият от тризнаците се е родил на 22ри септември 1915 година в 1:50 часа след полунощ. Тризнак #2 се е родил на 24ти септември 1915 година в 1:15 часа след полунощ и тризнак #3 се е родил 10 минути по-късно. По този начин се е образувал интервал от 48 часа между раждането на първия и последния. 

Този случай не е нормално раждане и се доближава до категорията на родените в седми месец, а ние никога не сме виждали хороскоп на седмаче, който да показва добра приспособимост към средата в която е поставено. Винаги има нещо нередно в живота, когато е имало намеса в периода на вътреутробното развитие и човек е получил планетарното си кръщение когато конфигурациите между планетите са били неподходящи за неговия живот и условия на съществуване. Затова ние мислим и казваме, че е криминално деяние да се ражда дете при такива условия. В случая на тези тризнаци, майката не е имала родова дейност от момента когато първото дете се е родило, до началото на раждането на второто дете, когато то е било готово да дойде на света. Ако един акушер би предизвикал раждането на второто и третото дете, не съобразявайки се с това, два дена преди упоменатата дата, той според нашето мнение, би сътворил неприятности и затруднения за двете деца. Въпреки че не сме го споменали в статията за тризнаците, винаги сме смятали че тази е била причината жената да е оставена без професионална помощ и да е поверена на грижите на човек, който няма да предприеме драстични мерки. 

Ние мислим, че понякога е възможно астролог да даде съвет който може да се намесва в зрялата съдба на някой човек и може да дадем такъв пример от Космогонията, където авторът е предупредил един човек за железопътна катастрофа която ще го засегне в определен ден. Човекът, обаче, се качил на влака и бил ранен, като е било предсказано. Той е мислил, че датата за която е бил предупреден е 29ти, а всъщност тя е била 28ми и ние смятаме че за да противодействат на предсказанието и предупреждението на автора, Боговете на Съдбата или техните действащи сили са направили така, че той да забрави точната дата. Затова ние вярваме, че те се намесват навсякъде където нещата не трябва да бъдат променяни от човек и затова ние мислим, че майката на тризнаците е била под грижите на някой който би позволил на природата да свърши своята работа. Особените случаи се третират по специален начин, може би има причини за ненавременното раждане, но ние никога не сме имали време и възможност да проучваме тези случаи. 

Що се отнася до въпроса във втория параграф, напълно вярно е всичко което сме казали и няма причина да променяме каквото и да било. Съвпадът на Слънце и Луна е един от най-добрите индикации за здраве и успех. По време на съвпада Луната започва да нараства, светлината й се увеличава до настъпването на пълнолунието. Наистина, по-добре е да се родиш когато Луната е нарастваща, отколкото във времето от пълнолунието до следващия съвпад, когато светлината на Луната намалява. 

Относно въпроса засегнат в последния параграф, ученикът трябва да е наясно, че добродетелите получавани от планетите се предават чрез техните добри или благотворни аспекти, секстил или тригон, докато лошите качества на планетите се предават от квадратура или опозиция, които са злотворните аспекти. Ако сега разгледаме някои от добрите качества на Сатурн, като тактичност и дипломатичност, не може да очакваме да ги открием при квадрат на Сатурн и Меркурий, тогава ще очакваме лошите качества на Сатурн и ще направим заключението, че човек с такава конфигурация трябва да е циничен, критичен и саркастричен. Относно случаите когато Меркурий е в сатурнов знак Козирог или Водолей, или Сатурн е в меркуриев знак Близнаци или Дева, или Сатурн и Меркурий са в съвпад, че това дава на човек търпение, такт и дипломатичност, това е вярно ако са конфигурирани в благотворни аспекти. Тогава добродетелите на Сатурн се изявяват, но ако конфигурациите са злотворни аспекти, квадратура или опозиция, изявяват се лошите качества. Може би сте имали пред вид хубав аспект и сме пропуснали да споменем, също така, влиянието на един лош аспект. Ако е така, надявам се че горното ще изясни въпроса. 

В заключение бихме могли да кажем, че се радваме много когато учениците посочват противоречия в публикациите ни или места където не сме се изразили ясно. По този начин ще имаме най-голяма полза от тези изследвания. 

### <h3 id="question-124">ВЪПРОС No.124: КОГА Е НАЙ ДОБРЕ ДА СЕ РОДИШ</h3>

Според астрологията, кога е най добре човек да бъде роден? 

Отговор: В светлината на окултните проучвания посредством някои от съвременните методи, оказва се че раждането е събитие което ние сме безсилни или нямаме право да контролираме. Когато изглежда, че правим това дори в най- незначителна степен, се явяваме проводници на съдбата ускорявайки или забавяйки го докато настъпи най-подходящия момент. Това становище също се потвърждава от практическия опит на автора в областта на часовата астрология. Философията на часовата (хорарната) астрология е следната: когато някой има вътрешен подтик да зададе въпрос засягащ важна страна от живота, в същото това време на небето се съдържа отговора на този въпрос и съществуващата в този момент от време конфигурация ще даде решението на проблема. Но трябва да се обърне внимание на факта, че времето когато трябва да се състави небесната карта е тогава когато интересуващият се пита астролога, персонално срещайки се с него. Ако това е направено по пощата, астрологът съставя фигурата за времето когато прочита въпроса в писмото. 

Имало е случаи когато сме получавали писма съдържащи въпроси със закъснение поради някакви причини, но фигурата съставена за момента на прочитането на въпроса даваше отговора, показвайки че закъснението е било част от плана. Също така не бива да ни изненадва факта, че Великите Интелигенции които са проводници на съдбата, се отнасят със снизхождение правейки отстъпки в някои случаи, което е отвъд възможностите за възприятие на човешкия ум. Когато безкрайният разум дарява от себе си еднакво усилие когато сътворява анатомически една мушица, една мишка или един лъв, не бихме ли могли да заключим, че подобно внимание да най-малката подробност ще съществува във всички области от живота? Когато ускоряваме или забавяме раждането, ние всъщност не помагаме на природата да действа по предварително определената посока, както се казва в първото изречение на тази статия. 

Независимо от всичко, хората често питат астролога кога е най-благоприятното време за раждане. Начинаещите астролози също така искат да знаят – не че нямат представа за проблема за упражняване контрол върху раждането, но от пръв поглед върху даден хороскоп, или ако им кажат времето на раждане на даден човек, те да могат да направят бърза преценка за това дали той има, както е прието да се казва, добър или лош хороскоп. Такава преценка, разбира се, би се базирала само на позицията на Слънцето в знак и приблизително по дом, следователно много обща. Може да се каже, обаче, че при еднакви позиции на останалите планети, е по-добре човек да се роди когато Луната е нарастваща, от новолуние до пълнолуние, отколкото когато е намаляваща, от пълнолуние до новолуние, защото нарастващата по светлина Луна увеличава виталността и действа благотворно върху всички сфери на живота. 

Благоприятно е раждането през Април или Август, когато живото-даряващото Слънце е в знака на своята екзалтация, Овен, или Лъв, неговия дом, защото тогава навлизаме в морето на живота на гребена на вълната на виталността и сме подкрепяни в борбата за съществуване от изобилен запас от енергия. 

Също така е добре човек да се роди през Май или Юли, когато живителната светлина на Слънцето е фокусирана чрез знака на екзалтация и знака на дом на Луната, Телец и Рак, особено, както беше казано, когато нейната светлина е нарастваща. Тези конфигурации дават изобилие от виталност което е от голяма полза за физическия живот. 

Що се отнася до най-благоприятното време от денонощието за раждане, може да се каже, че децата родени около изгрева на Слънцето или преди обяд, от 8 до 12 часа, когато Слънцето преминава през домовете на приятелите и социалния престиж, са ‘’най-късметлии’’, защото получават помощ от всякъде. Децата родени между обяд и полунощ са по-малко ‘’късметлии’’. Когато Слънцето достигне надира, ‘’щастието’’ се обръща отново, защото, въпреки че децата родени рано сутрин когато Слънцето се издига на източния хоризонт, ще трябва да прокарват свой собствен път в света, ще им бъдат предоставени възможности в изобилие. 

Можем да обобщим заключенията си казвайки, че най-добре е човек да се роди при изгрев слънце или преди обяд, по възможност през Април или Август когато Луната е нарастваща. 

Накрая, винаги трябва да се има едно на ум, че не съществува такова понятие ‘’щастие или късмет’’ в общо приетия смисъл на думата, а това което имаме или което ни липсва във всяко отношение е следствие от нашите собствени деяния в миналото, ч в бъдеще ще можем да имаме това което сега ни липсва, чрез усърдие и прилежание сега. 

### <h3 id="question-125">ВЪПРОС No.125: БАЛАНСЪТ МЕЖДУ РАДОСТ И МЪКА</h3>

Нужно ли е страданието във великия Божествен план? Да бъдем щастливи, не е ли част от замисъла на Бог? 

Отговор: Когато Тайнхойзер, движен от нечиста страст към благородната, нравствена и добродетелна Елизабет, бродел в планините и е бил привлечен от Венера както стърготинка към магнит, на него не само му е било позволено, но е бил и окуражен да задоволи докрай своето сексуално желание. Естествено, скоро той се е преситил и се е молил да бъде освободен от богинята Венера и да му бъде позволено да се върне на земята. Докато се е молил така, той изрекъл общоприетото схващане, че на сегашното ниво на развитие на човек са му нужни и радостта и мъката за нормалното му съществуване. В един философски настроен ум, това схващане веднага предизвиква одобрение, защото ние сме достатъчно очовечени за да жадуваме радост и щастие и да се боим от страданието, но не може да не си дадем сметка, че един живот в непрекъснато щастие и доволство без ни най-малко мъка за да го вгорчи, би бил абсолютно еднообразен и безцветен. Това което го прави да изглежда красив е подходящото съчетание от светлина и сянка, и подобно съчетание от мъка и радост е нужно за да направи живота интересен и вълнуващ, който си струва да се живее. 

От астрологическа гледна точка, светлината и сянката на живота се представят от позицията и аспектите на Юпитер и Сатурн в момента на раждане, заедно с техните прогресии и транзити в хороскопа на даден човек. Радостта и ведрият характер идват от Юпитер, планетата на благосклонността, щедростта и оптимизма, който ни дарява с благото на добрини в количество което сме заслужили. От друга страна Сатурн, планетата на песимизма и ограничението раздава злини които сме си навлекли с действия не в съгласие със закона и докато все още не знаем как да действаме в съзвучие с великия Божествен Космически План (Замисъл) не е за чудене, че камшика на Сатурн е нужен за да ни вкарва в правия път когато сме се отклонили от него. Обаче, най- значимия признак за любовта на нашия Отец е, че Юпитер обикаля три пъти хороскопа, правейки аспекти и давайки възможности за добро докато Сатурн прави една обиколка, който ни дава преживявания наречени ‘’зло’’ от тези на които им липсва достатъчно разбиране. 

Какво благо е астрологията, разкривайки ни замисъла на безкрайната еволюция, давайки ни възможност постепенно да напредваме от невежество към все-знание! Сатурн е един от главните фактори в този процес на просветление. За тези които не са запознати с астрологията може би изглежда, че страданието ги връхлита без причина когато то се появи и те много често завиждат на тези които им изглеждат по-щастливи. Обаче, когато те се научат да разбират, посредством астрологията, възгледът им за живота категорично се променя. Тогава става ясно, че ние сме тук не за удоволствие, а за жизнен опит чрез преживявания, и няма значение колко тъга и мъка ще ни донесат преживяванията, истинският ученик на астрологията ги приема като добре дошли и търси да открие причината от астрологическа гледна точка и така урока да бъде научен. Освен това, знанията му го успокояват защото аспектите които имат злотворно влияние са само преминаващи и защото в даден период от време, който той може точно да изчисли, камшикът на Сатурн ще изчезне и благотворният лъч на Юпитер отново ще разкъса сатурновите облаци и ще излекува раните. Това знание, естествено, му дава кураж да продължи напред през дните на изпитания и поддържа у него оптимистична умствена нагласа очаквайки времето когато премеждията и злочестината ще са отминали. 

Ако живеем без да имаме понятие от Божествения Замисъл и не знаем нищо за цикличността на сполитащите ни периоди на благополучие и страдание изпращани ни за наше добро от Сатурн и Юпитер, има опасност да се възгордеем и да се радваме прекомерно когато Юпитер ни дарява с добрините си здраве, богатство, приятели, успех и просперитет. Също така, склонни сме да се покрусим излишно много под ударите на Сатурн когато ни лишава от всичко заради което си заслужава да се живее. Обаче, когато знанието за живота е отворило очите ни чрез свещената наука астрология и чрез нея сме разбрали милостивото, благосклонно и щедро отношение на Бог и неговите Наместници към нас, ние постепенно се научаваме да балансираме – така че когато благата на Юпитер ни се дават не се възрадваме прекомерно, а ги приемаме смирено и се научаваме да служим използвайки всички тези хубави придобивки които ни се предоставят. Научаваме, че не трябва да ги използваме егоистично само за себе си, а за доброто на всички и че един ден ще ни бъде потърсена сметка и тогава ще трябва да покажем как сме използвали благата на нашия Господ. 

От друга страна, ударите на Сатурн няма да се стоварват много често върху някой, който се самонаблюдава за да разбере какво не му достига и кави са слабостите и грешките му които му причиняват изпитания, мъка и страдание. Този урок със сигурност ще бъде научен от един искрен търсещ човек и когато това стане, радостта от откритото ценно познание ще компенсира до голяма степен болката изпитана в процеса на научаването на тази истина. В хода на годините ще се развие усещането, че най-ценното притежание на Его, уравновесеност, което издига човек който го притежава над бурното море от емоции в царството на вечния мир, се явява като резултат от всички положени усилия. Когато човек е достигнал това ниво в своето развитие, нито Сатурн, нито Юпитер, нито който и да е друг планетарен Дух не ще има силата да го докосне, защото тогава той ще се е научил да управлява своите звезди и да командва съдбата си според своето собствено божествено желание. 

### <h3 id="question-126">ВЪПРОС No.126: ПЛАНЕТАРНА ПОЛЯРНОСТ ИЛИ СИНАСТРИЯ</h3>

Когато става въпрос за планетарната полярност при женитба, Луната и Венера бидейки сигнификатори в един мъжки хороскоп и Слънцето и Марс в един женски хороскоп, вие казвате че ако тези планети са хармонично конфигурирани, и т.н., ще преобладава хармония в отношенията. Дали става въпрос за конфигурации на Луна към Венера и на Марс към Слънце в респективните хороскопи или на Луна и Венера в единия хороскоп към Слънце и Марс в другия. Какво би станало ако мъжкото Слънце е нехармонично спрямо неговата Луна, обаче е хармонично спрямо Луната на бъдещата партньорка? В случай, че АСЦ не е известен, каква е най-добрата база за установяване на съвместимост? Дали е хармоничността между двата знака на Луната или е нещо друго? 

Отговор: Всъщност трябва да са на лице двата фактора за да има хармония. Човек който има Марс в квадрат с Венера няма да има успех в любовта, но ако Марс в хороскоп на жена е в точката в която се намира Венера в хороскоп на мъж, това е случай на любов от пръв поглед. Обаче това ще бъде земна любов – ниската фаза на любовта. Слънцето на даден човек в точката в която се намира Луната на друг човек дава силна хармонична духовна връзка. Вярно е, също така, че дори опозицията на двете светила от единия хороскоп към другия носи хармония, защото те са с противоположно влияние. Не се получава същото при квадрат, но ние сме установили, че опозицията създава хармония. Квадратура между Слънцето и Луна винаги предизвиква колебания. Човек с такъв квадрат никога няма стабилно мнение. Той през цялото време се разкъсва между две идеи. Независимо от това, обаче, той може да бъде в хармонични отношения с някой от противоположния пол, ако неговата Луна е на мястото на Слънцето на жената, или в тригон. Това със сигурност би дало духовна хармония. 

### <h3 id="question-127">ВЪПРОС No.127: ПРЕДНАЗНАЧЕНИЕ НА ИЗКУШЕНИЕТО</h3>

Дали винаги изкушението на пътя на един човек, чийто хороскоп показва Меркурий или Нептун ранени от Сатурн, ще представлява голям риск, независимо от балансиращите влияния? 

Отговор: Точно затова сме тук, за да се срещаме с изкушения. Не сме ли осъзнали, че изкушението е благословен дар който сме получили, защото ако твърдо сме отстоявали доброто, тогава сме спечелили и със сигурност сме си изградили някакво положително качество или добродетел. Ако не сме, тогава ще търпим последствията и ще се учим от болката която ще последва. 

В тази връзка, в Библията има един пример. На едно място четем как цар Давид е бил изкушаван от Сатаната да отиде и да преброи хората и когато го направил, случило се ужасно нещо, много хора умрели от смъртоносна болест. На друго място четем, че Бог е изкушавал Давид да отиде и да преброи хората, и тогава Господ казал: ‘’Аз ще те накажа. Ще бъдеш победен от неприятелите си, или ще се разболееш от чума, или ще те стигне смъртта когато минаваш през твоя лагер’’, а Давид казал: ‘’По-добре ме остави падна в ръцете на Бог’’. Тогава много израелтяни били покосени от ангела на смъртта. Няма разлика между тези версии. Едното описание твърди, че Сатаната изкушавал, а другото казва че Бог изкушавал Давид. Първо, много странно изглежда, че Бог би изкушавал Давид или би заповядвал на Давид да извърши нещо и след това да го наказва защото е направил това което му е казано да направи. Обаче, ако го разгледаме по- задълбочено, ние го възприемаме просто като случай, както когато учител изкушава ученика си да извърши нещо лошо или му поставя уловка за да разбере дали той си е научил урока. 

Повежда се изпит пред училищна комисия за да се установи притежава ли ученикът определени знания. Ако няма, учителят иска да знае това за да може в бъдеще да му преподава по-успешно. Сатаната в Библията не означава чудовище което се разхожда с рога и опашка, а означава враждебна сила или противник. Христос е нарекъл Петър сатана, когато Петър казал: ‘’О, не Господи, ти не трябва да отидеш в Йерусалим за да страдаш’’. Той е бил противник. По време на изпит учителят е противник на ученика. Бог казал на Давид: ‘’Иди и преброй твоите хора защото ще има битка с моабитите’’ и Той е очаквал Давид да отговори: ‘’Каква е ползата от преброяването на хората на Израел, хората нямат значение. Ти си, Господи, който има значение. Ти си този на когото се уповаваме, не на нашата собствена мощ’’. Ако той се е бил научил да направи това, значи той е бил научил урока си. Вместо това, той е отишъл и е преброил хората на Израел и може би си е казал: ‘’Е, добре, смятам че ще можем да унищожим тези моабити и мисля, че Господ не ни е чак толкова необходим’’. Господ е трябвало да покаже на него и на израелтяните, че не са дорасли за да разчитат само на себе си – че те наистина имат нужда от Господ – и за една нощ Той унищожил хиляди и намалил броя им наполовина. Тогава Той казал: ‘’Сега, аз ще изляза и ще се бия за вас и вие ще знаете, че Аз съм този който ви извоюва победата’’. И така, изкушението е за добро, да ни изпита дали имаме достатъчно силен характер и дали сме си научили урока. Така че, ако някой постави пред вас чаша с алкохол или ви изкушава по някакъв друг начин, няма значение. Ако някой е слаб, така че да може да бъде изкушен, той има да учи урок. 

<h2 id="section-9">РАЗДЕЛ IX: ВЪПРОСИ ОТ РАЗЛИЧНИ ОБЛАСТИ</h2>

### <h3 id="question-128">ВЪПРОС No.128: МАЙЧИНАТА ЛЮБОВ КАТО ФАКТОР ПРИ МАТЕРИАЛИЗИРАНЕТО</h3>

Възможно ли е за една майка която е преминала в невидимите светове да помага на децата си директно или индиректно? Дали тя създава ръце от плът с които да действа или по какъв начин тя им помага? 

Отговор: Изследователското Сдружение по Парапсихология е проучило много случаи при които се е демонстрирало материализиране на майката за да защити своите малки деца от природни бедствия и нещастни случаи. Няма съмнение, че много млади майки за привързани към земята за дълъг период от време чрез любовта която изпитват към своите малки и безпомощни деца. Ние сме сигурни, че ако те можеха да се проявяват във физическия свят, те биха го правили често за да успокояват децата си и да им помагат, но след като семенния атом е бил отделен при смъртта, те не са в състояние да притеглят към себе си дори най- разредена газова материя което би ги направило видими, с изключение на много малко случаи когато нуждата е толкова голяма, че поражда у майката желание с такава мощна интензивност, че за момент или два той непреодолимо физически частици в нейното тяло и й дава възможност да направи това което толкова силно желае.Така тя извършва магически подвиг, без да си дава сметка как точно го е направила и разбира се не може да го повтори, освен ако не се случи пак при подобни обстоятелства. 

В това отношение, хората които са преминали в невидимите светове рязко се отличават от Невидимите Помощници (Помагачи) които напускат телата си по желание. Сребърната нишка е непрекъсната, в техния случай, и това им осигурява непрекъсната връзка със семенния атом. Неговият магнетизъм действа с пълна сила и поради това се изисква свръх волево усилие от страна на Невидимия Помощник за да удържа физическите частици да не се влеят в етерното тяло-носител в което той действа. От друга страна, когато той иска да помогне на някого който се нуждае от помощ или да извърши някаква работа, той материализира само ръка, много лесно просто като съзнателно позволи на физическите атоми от най-близката до него среда да се влеят в етерната матрица. След като е изпълнил желаната задача друго усилие на мисълта разпръсква чуждите атоми и дематериализира ръката. По този начин, например ако работи във вътрешността на тяло на пациент за да борави с орган или да спира кръвоизлив от артерия, той прави временни пръсти от плътта на пациента без да му причини и най-малкия дискомфорт и след това лесно ги разгражда когато работата е свършена. 

### <h3 id="question-129">ВЪПРОС No.129: ХОРАТА НА АТЛАНТИДА, КОИТО НЕ СА БИЛИ РАЗВИЛИ БЯЛ ДРОБ</h3>

Какво е станало с хората които не са били развили бял дроб преди потопа? Дали им е била дадена възможност да го изградят по-късно? 

Отговор: Това се отнася за хората през Епохата на Атлантида, когато влажната мъгла е започнала да се кондензира. По това време хората са живеели в потъналата в гъста мъгла земя. Т се били Нибелунгите (Niebelungen), или хора на мъглата и са дишали с хриле. Ние откриваме това в Паметта на Природата, а също така в предрожденното развитие на детето когато зародишът има хриле. За да дойдат тук на горната земя и да живеят в избистрената атмосфера, която ние имаме сега, е било нужно те да изградят бял дроб, в противен случай биха се задушили. Някои от тях са действали в унисон с еволюционните закони и са изградили бял дроб, някои не са. 

Когато сме преминавали през различните периоди на развитие се е осъществявал растежа на тройното тяло. Този процес, тази работа която сме извършвали, е продължил докато сме достигнали Епохата на Атлантида, този период е бил период на инволюция. Тогава не сме можели да виждаме света извън нас, както го виждаме сега, но сме имали вътрешно зрение. Цялата ни енергия е била насочена навътре и ние сме изграждали органи. Това е била целта на еволюцията ни тогава. Сега ние обръщаме тази творческа сила навън и строим кораби, сгради и други творения на човешките ум и ръце и продължаваме в тази посока. Но тогава ние сме били длъжни да творим органи и тези които не са изградили органите си, са изостанали и изоставени назад. 

И сега възниква въпросът, какво е станало с тях? Е, те трябва да изчакват докато успеят да се изравнят с нас. Те ще имат възможност да наваксат. Дали ще могат да наваксат и да се пригодят за следващата епоха когато ще изграждаме виталното тяло, ние не знаем. Ние преобразуваме света благодарение на епигенезиса. Ние се движим по пътя на еволюцията и сме в процес на повдигане извън материята и ние (спиритуализираме) одухотворяваме плътното тяло в душа. Чрез служене* , доброволно служене, ние изграждаме тяло на душата и тези които не са го развили, ще бъдат изоставени зад нас. Както пише в Библията, тези които нямат златната венчална одежда не могат да участват в празненството. И така, тези хора са били изоставени и някои от тях са Духовете за които Петър казва, че са били загубени и на които Христос е проповядвал през времето между телесната смърт на Исус и това което е известно като Разпятие. Дали ще ни настигнат, това е въпросът. Ние не знаем, но се надяваме че ще успеят. 

() - служене* - има се пред вид извършването на всякакъв вид дейност с цел подпомагане и в полза на хората и света 

### <h3 id="question-130">ВЪПРОС No.130: КАКВО ПРИЧИНЯВА ЛУНАТИЗМА И КАК СЕ ЛЕКУВА</h3>

Моля кажете какво всъщност представлява лунатизма и има ли някакъв начин да се помогне на тези които страдат от това състояние? 

Отговор: Християнски лекции на Розенкройцерите #4 има за тема сънища, хипнотизъм, медиумизъм и психически разстройства. С други думи, ненормални състояния на съзнанието, и в тази лекция е дадено подробно описание на тези различни състояния с изключение на лунатизма, който обаче наподобява до голяма степен състоянието на сън. Тук не можем да дадем подробно и пълно обяснение, но достатъчно е да се каже, че през деня физическото тяло, което ние наричаме човек, е обгърнато от една аура съставена от неговите по-фини тела точно както жълтъка е обвит от белтък. Тези ефирни тела проникват физическото тяло и са източника на енергия и сензорно възприятие. Тяхната активност е това което амортизира физическото тяло, така че вечерта то, ако може така да се каже, колабира и фините тела се измъкват от него оставяйки го изтощено и инертно в спящо състояние. Когато това разделяне се е осъществило напълно, сънят е без сънища. 

Обаче, понякога Его е станал толкова силно привързан към нещата от физическия свят, че за него е много трудно да се откъсне от физическото тяло-носител. Тогава той може да бъде наполовина вътре в тялото и наполовина навън. По този начин нормалната връзка между Его и мозъка е опъната, но не е напълно прекъсната. При тези условия Его вижда неща от физическия свят и това е причината за фантастичните и безсмислени сънища, които понякога имаме. При тези условия тялото може да се движи докато е в спящо състояние. То дори може да говори и жестикулира и от това състояние има само една крачка до състоянието на лунатизъм, когато Его принуждава носителя да напусне тялото и да се движи наоколо, понякога безцелно, но друг път с точно определено намерение. 

Както си спомняме, Его когато е извън физическото си тяло-носител през часовете когато носителя е оставен да спи в леглото, преминава със същата лекота през прозорец и през стена, както влиза или излиза през вратата. След като сме наясно, че той не може да бъде изгорен, нито да се удави или пък да падне от покрива на къщата, лесно ще разберем, че неосъзнавайки факта че физическият носител е с него, той може да се опита да излезе през прозореца. Ако прозорецът е отворен, физическото тяло естествено ще падне на земята и ще се нарани повече или по-малко в зависимост от разстоянието от прозореца до земята. Ние можем да вървим по тясна греда ако тя се намира много близо до земята, но ако същата тази греда е издигната само на половин метър, тогава ще ни обземе чувство на страх. Ние, може би, ще паднем от една много широка греда поставена на стотина метра над земята, но когато тялото се манипулира от Духа отвън, самото то е в безсъзнание и поради това безстрашно. В следствие на това, то върви безпроблемно навсякъде където може да стъпи, и опасност се появява само ако спящият се събуди – защото Его може да се вмъкне в носителя си и той да осъзнае истинското си положение. Тогава страхът неминуемо ще причини падането му от опасното място където се намира и като резултат ще има нараняване повече или по-малко сериозно. 

Колкото до лечението на това неприятно състояние, ние бихме предложили практикуването на съзнателно релаксиране на тялото. Тялото на желанията е това което е хванало здраво и контролира плътния носител; а по време на релаксацията това тяло на желанията се учи да оставя и да напуска плътното тяло което остава инертно, така че ако една ръка и крак биват повдигнати, те веднага да паднат обратно. Това упражнение след време ще преустанови ходенето в спящо състояние, но дотогава, ако на пода до леглото се поставят мокри кърпи, те вероятно ще предизвикат събуждането на човека когато стане от леглото. Естеството на висшите тела е подобно на електрическа енергия. Известно ни е че водата притежава добра проводимост на електрически ток. Когато кракът се допре до мократа кърпа на пода, фините тела се притеглят към центъра на тялото и човекът идва в съзнание. По този начин тялото се събужда и опасността от лунатизма е отстранена за момента. 

### <h3 id="question-131">ВЪПРОС No.131: ДОКАЗАТЕЛСТВА ЗА СЪЩЕСТВУВАНЕТО НА ВИТАЛНО ТЯЛО</h3>

Струва ми се напълно логично, че трябва да има ефирно тяло, това което вие наричате витално тяло, но има ли някакъв начин да докажа това на мой приятел който е много скептичен и настроен да спори? 

Отговор: ‘’Човек убеден против желанието му, пак си остава на старото мнение’’, гласи една стара поговорка, и е вярно. Докато вашият приятел изпитва желание да спори и не е склонен да разгледа и да приеме доказателствата с непредубедено съзнание, ще бъде загубено време ако се опитвате да промените мнението му. Бихме ви предложили да спрете да спорите; тогава той може да се почувства заинтересуван и да поиска да научи нещо повече. Ако това се случи, има няколко начина да се докаже съществуването и реалността на виталното тяло Ще споменем някои от тях. 

На първо място, фото-камери.. Може би ще откриете във вашето населено място някой екстрасенс който може да прави спиритуалистични фотографии. Защото има трикове, добре известни на фотографите, посредством които могат да се направят такива снимки, факт е че при определени условия без никаква измама, са били фотографирани хора които са преминали в отвъдното. Те са били в състояние да се облекат в етер, материята от която се състои виталното тяло, и която е видима за снимачните лещи. Самият автор, веднъж беше регистриран от камера когато пътуваше във виталното си тяло от Лос Анжелис към Сан Педро за да се срещне с един приятел на кораб. Случи се така, че той се оказа между този приятел и фотоапарата на друг познат, който в този момент снимаше на кораба и приликата беше толкова голяма, че беше призната от много хора. 

На второ място, случаите с кучета които откриват хора по следите им като предварително подушват дрехите в които са били облечени. Тези дрехи са наситени с етера от виталното тяло, който се разпростира на около 4 сантиметра извън периферията на плътното тяло. Следователно, при всяка наша стъпка земята се прониква от този невидим излъчващ се флуид. Но е било установено, че кучетата търсачи които проследяват избягали затворници са били заблудени и са изгубили следите защото беглецът си сложил кънки и продължил по леда. Това го е повдигнало над земната повърхност, така че виталното тяло излизащо от краката му не е можело да проникне в леда и не е останала следа която кучето да следва. Подобно е положението когато човек използва кокили когато бяга от местопрестъплението. 

Следва случая с лечителят използващ магнетизъм, който изтегля от пациента си болните части на виталното тяло които след това се заменят от нови етери, което позволява на жизнените сили да преминат през болния орган и по този начин да се получи ефекта от лечението. Ако лечителят не действа с повишено внимание когато изхвърля черния, подобен на желе, миазматичен етерен флуид, той го изтегля в своето собствено тяло и на свой ред ще се разболее и ако нямаше такова нещо като невидимия флуид за който стана дума, феноменът на излекувания пациент и разболелия се лечител нямаше да съществува. 

И накрая, има начин много на брой хора да видят виталното тяло, но само ако не ги е страх. Това най-лесно може да стане в топлите страни където телата на мъртвите се кремират или погребват скоро след като е настъпила смъртта. Изберете ден възможно най-близо до пълнолуние. Прегледайте вестниците за съобщения за погребения и отидете на гробището вечерта след погребението на някой който е умрял в последните 24 часа. Тогава, вероятно, ще видите над новия гроб, трепкаща на лунната светлина, подобна на филм форма на виталното тяло, което се намира там и остава да се разлага едновременно с тялото в гроба. То може винаги да бъде видимо за ясновидеца, но то е достатъчно плътно за да може да се вижда от обикновен човек, само през първата нощ след погребението. Ако не можете да го видите отначало, минете около гроба и гледайте внимателно под различни ъгли. Тогава, може би, ще получите най-убедителното доказателство за вашия приятел. 

### <h3 id="question-132">ВЪПРОС No.132: ЩАСТИЕ ОТ ДУХОВНО ИЗВИСЕНИЯ НАЧИН НА ЖИВОТ</h3>

Защо във вашите трудове винаги се чувства нотка на тъга, прокрадва се мрачно настроение, почти няма радост и усещане за щастие? Няма ли щастие в духовно извисения живот. Доволство, удовлетворение, душевен мир – да, но няма ли радост? 

Отговор: 

```
‘’О, ако ни беше дадена силата 
да видим себе си така, както ни виждат другите’’. 
```

Така е изпял Роберт Бърнс и наистина е прав в предположението си, че никой от нас не може да види себе си такъв какъвто е. Авторът не е забелязал тази нотка на тъга и това мрачно настроение в своите трудове, но може би въпросът е много полезен, въпреки че би било погрешно да се направи заключение, че няма радост и щастие в духовно извисения живот. Има неизказани радост и щастие, в привилегията да ти бъде позволено да помагаш на хилядите които идват при нас за помощ и съвет или за душевен покой. 

Обаче, въпреки че разбираме необходимостта и несъмнената полза които ще последват като резултат от тази огромна хирургическа операция на която е подложен света сега (има се предвид I световна война), ние би трябвало да бъдем супер-човеци за да не бъдем смазани от скръб при вида на всички тези стотици хиляди, не милиони, които ежедневно страдат. Три и половина години работа с ранените, умиращите и така наречените мъртви, не успяха да ни направят по-безчувствени от първата нощ когато бяхме почти обезумели при вида на жестоката касапница. Стараем се да не пренасяме преживяното през нощта в следващия ден за да не ни попречи на работата която имаме да вършим тук, вероятно нереалистично е да се очаква, че то няма да се е отпечатало дълбоко в съзнанието ни и в будното ни състояние. 

Добре е, тази ситуация да се осмисли от учениците които твърде много желаят съзнателно пребиваване в духовните светове. Бихме искал да им кажем, че им завиждаме и с удоволствие бихме се сменили страх и така бихме се освободили от трагичните картини, на които дълг и любов към събратята ни, ни принуждават да бъдем свидетели през нощта, но нищо не може да ни отдели от страдащите войници и техните покрусени близки. Ние не бихме заменили привилегията си да помагаме за нищо на света, но все пак бихме искали да бъдем без съзнателни спомени за тази работа когато се връщаме в тялото. Тогава бихме могли да бъдем много по-щастливи и може би в състояние да предаваме щастието си в нашите трудове. 

Нашата личност, най-добре би било ако се държи непроявена, но ако учениците вземат присърце гореописаното, може би отговорът на този въпрос ще бъде от полза. 

### <h3 id="question-133">ВЪПРОС No.133: ВЕНЧАЛНАТА ОДЕЖДА</h3>

Какво ще стане с тези които не са си подготвили венчалната одежда когато Христос дойде? Дали те ще продължат да живеят на земята и да еволюират? 

Отговор: Много е трудно да се каже. Голям брой от тези които са изостанали след нас през Атлантида защото не са били развили бял дроб с който да могат да живеят в нашата атмосфера, не са успели да ни настигнат все още.Съществуват силно съмнение, че хората които не са развили венчалната одежда до състояние на някакво реално тяло, ще могат да живеят в онази Епоха. Те, може би, ще трябва да живеят в по-сетнишни времена и отделно от нас. 

### <h3 id="question-134">ВЪПРОС No.134: СТАРШИТЕ БРАТЯ</h3>

Моля, дайте ясно описание на Старшите Братя и кажете дали те функционират на това ниво в материално тяло, а също така и на Младшите Братя съответно. 

Отговор: Що се отнася до Старшите Братя, те имат материално тяло също като вас и мен, и живеят в къщи които изглеждат като дом на заможни хора, но без излишна показност. Те заемат високи обществени постове, но това че имат такива изтъкнати позиции е само за прикритие, за да има основание тяхното присъствие и да не възникват никакви въпроси за това какво са те всъщност или има ли нещо необикновено във връзка с тях. Отвън тази къща и вътре в тази къща и навсякъде в тази къща съществува това което може да се нарече Храма. Той е етерен и е различен от нашите обикновени здания. Може да се оприличи на ауристичната атмосфера която се намира около Про-Еклесия в Главната Квартира (Центъра), която е етерна и със размерите на сградата. Масонската дума картина на духовната църква, дава една идея какво представляват тези структури. Те обгръщат сгради и църкви в които хората са силно духовни и разбира се те се различават по цвят. Розенкройцерският Храм е върховен и не бива да се сравнява с нищо друго, той обгръща и прониква къщата в която живее Старшият Брат. Къщата е така наситена с духовност (спиритуализъм), че повечето от хората не биха се чувствали удобно там. А Младшите Братя имат ли материално тяло? Определено, да. Авторът е не до такава голяма степен етерен и може да послужи като пример на редови Младши Брат. 

### <h3 id="question-135">ВЪПРОС No.135: МОЛИТВА, КОНЦЕНТРАЦИЯ И МЕДИТАЦИЯ</h3>

Какво представлява молитвата? Подобна ли е на концентрацията или е само молба към Бога? 

Отговор: За съжаление, както обикновено се практикува, тя е твърде често една молба към Бог да се намеси в полза на просителя и да му помогне да придобие нещо полезно за себе си. Наистина е отвратително, че хора които приемат десетата Божия заповед ‘’Не убивай’’, се молят за победа над враговете си. Повечето от молитвите които се използват днес със сигурност не заслужават да се нарекат молитва. Те са богохулство и ще бъде хиляди пъти по-добре ако изобщо никога не са били изричани. 

Господнята Молитва която ни е дадена като образец, ще бъде добре да я анализираме, ако бихме искали да достигнем да адекватно заключение. Ако направим това ще открием, че три от седемте молитви от които е съставена, представляват преклонение пред Божеството: ‘’Да се свети Твоето Име, да дойде Твоето Царство и да бъде Твоята Воля’’. Следва молбата за ежедневния хляб необходим за живота на нашия организъм и останалите три молитви са за избавяне от злото и за прошка на нашите прегрешения. От изброените факти е ясно, че всяка имаща стойност молитва трябва да съдържа огромно количество преклонение и обожание, признание на това че не сме достойни, заедно с твърдото решение да се стремим да станем по-достойни за нашия Небесен Отец. Затова, основната част на молитвата трябва да установи възможно най-близък контакт с Бога, за да могат Божественият Живот и Светлина да се влеят в нас, да ни озарят и да ни помогнат да израстем по Негов образ и подобие. 

Така възприетият начин за молитва е диаметрално противоположен на общо приетата представа която изразява схващането, че след като Бог е нашия Баща, на нас ни е позволено да отидем при Него с молбата си и Той е длъжен да задоволи съкровеното ни желание. Ако не получим това което искаме от първия път, ще трябва само да продължаваме да се молим и заради настойчивостта ни, желанието ни ще се изпълни. Такова схващане е неприемливо за просветления мистик и ако разгледаме нещата от практичната гледна точка на обикновения живот, очевидно е, че един умен баща който има син в състояние да се грижи сам за себе си би възнегодувал ако този син се явява по няколко пъти пред него с настоятелни и досадни молби за това и онова, за неща които той лесно може да придобие чрез труд. Молитвата, без значение колко е искрена, никога не може да замени труда. Ако работим за добра кауза с цялото си сърце, душа и тяло и по същото време се молим на Господ да благослови труда ни, няма съмнение че тази молитва ще бъде удовлетворявана винаги. Обаче, ако не се впрегнем в хомота, нямаме право да се обръщаме към Бога за помощ. 

Както беше казано, основната тема на молитвите ни трябва да бъде преклонение пред Бог ‘’от който произтичат всички блага’’, защото нашето тяло на желанията е изградено от материята на всичките 7 области на Света на Желанията пропорционално на желанията ни определени от естеството на нашите мисли. Всяка мисъл се облича във вещество на желанията съответстващо на нейното съдържание. Това се отнася и до мислите формулирани и изразени в молитвата. Ако са егоистични, те привличат към себе си материал от субстанцията на ниските области от Света на Желанията, но ако те са възвишени, несебични и алтруистични, те вибрират с най-високите честоти от областите на душевната светлина, душевния живот и душевната сила. Те се обличат в тази материя добавяйки живот и светлина към нашата духовна природа. Дори когато се молим за другите, не е етично да искаме нещо материално или светско. Допустимо е да се молим за здраве, но не за материален просперитет. ‘’Първо се стремим към Божието Царство и Неговата Праведност’’, това е заповедта. Ако сме съгласни и се подчиняваме на тази заповед можем да бъдем спокойни и сигурни, че ‘’всички тези неща’’ ще ни бъдат дадени. Затова, когато се молим за близък човек, нека да вложим цялото си сърце и душа в молбата той да търси винаги Пътя, Истината и Живота, защото след като намери това най-голямо от всички съкровища, нищо което му е нужно няма да му бъде отказано. 

И това съвсем не е само теория. Хиляди хора, включително и авторът са открили, че ‘’Нашият Небесен Отец’’ ще се погрижи за материалните ни потребности, ако се стараем да водим възвишения духовен начин на живот. Обаче, като финал на разсъжденията, изговорената молитва не е това което помага. Има индивиди, които могат да увлекат група от хора с молитва която е перфектна в езиково отношение и от гледна точка на поетично съдържание. 

Те може дори да са оформили молитвата си съгласно принципите спуснати от Господ, както бяха формулирани в началните абзаци и въпреки това тази молитва може да бъде неприемлива и отблъскваща, защото й липсва най-важното изискване. Ако целият ни живот не е една молитва ние не може да бъдем угодни на Бога без значение колко са прекрасни молбите ни.От друга страна, ако се стараем ден за ден и година за година да живеем съобразно Неговата воля, тогава, въпреки че знаем че сме много далече от нашия идеал и въпреки че ние, както служителя в Храма, сме загубили гласа си и можем само да се усмихваме, душата ни мълви: ‘’Боже бъди милостив към мен грешника’’, ще открием че самият Дух, познаващ нашите нужди, не се нуждае от думи и стенания и че нашата скромна молба пред Трона ще значи повече от цветистите речи които бихме могли да произнесем. 

Вие също така питате: молитвата равнозначна ли е на концентрацията и медитацията? 

Концентрацията представлява фокусиране ма мисълта в една точка, както слънчевата светлина се фокусира посредством лупа. Когато тя е разпръсната върху повърхността на цялата земя, произвежда умерено количество топлина, но дори само няколко слънчеви лъчи фокусирани през стъклото на обикновени очила за четене, ще запалят материала върху който са фокусирани. По подобен начин, мимолетни мисли стрелкащи се през мозъка нямат стойност, но когато се концентрира върху определен обект мисълта нараства по интензитет и ще осъществи предназначението си за добро или лошо. Членовете на определени ордени са практикували концентрация върху враговете си в продължение на векове и е било установено, че обекта на тяхната немилост е бил постигнат от нещастия и смърт. Днес ние научаваме за ‘’лош магнетизъм’’ от определени групи от хора, който се прилага чрез концентриране на мисълта. От друга страна, силата на концентрираната мисъл може също така да бъде използвана за лекуване и помагане и съществуват много примери в потвърждение на това. Затова, бихме могли да кажем, че концентрацията е директното действие на мисловната енергия за постигане на определена дефинирана цел която може да бъде добра или лоша в зависимост от личността на човека който я практикува и предназначението за което той желае да я използва. 

Молитвата е подобна на концентрацията в някои аспекти, но радикално се различава в други. Тъй като ефективността на молитвата зависи от интензивността на концентрацията постигната от молещия се, тя се придружава от чувство на любов и обожание със същата интензивност както дълбочината на концентрацията, което прави молитвата много по-ефективна отколкото студената концентрация може да бъде. Освен това, изключително трудно е за голямото мнозинство от хора да концентрират мисълта си хладно, спокойно и без най- незначителната емоция и да изключат всички други размишления от съзнанието си. 

Медитацията е метод за придобиване на съзнание, относно обекти които са ни непознати, посредством духовни (спиритуални) способности. 

В Космогонията на Розенкройцерите има глава, която много подробно разглежда метода за придобиване на знания от първа ръка, хвърляйки светлина върху настоящата тема и бихме препоръчали детайлно изучаване на тази глава. 

### <h3 id="question-136">ВЪПРОС No.136: СРЕБЪРНАТА НИШКА</h3>

Ако сребърната нишка е свързана към семенния атом в сърцето с единия си край и към централния вихър в тялото на желанията с другия, кой орган във физическото тяло съответства на този централен вихър – сърце, глава, чело или какво? 

Отговор: Този край на сребърната нишка който е закотвен за семенния атом в сърцето остава там неизменно до смъртта, но другият край и точката в която се срещат двете половини на нишката (кордата), както е показано на стр.97 в Космогонията, могат да се местят. През деня този централен вихър където е закачена сребърната нишка в тялото на желанията, се намира директно в черния дроб, и ако търсите под ‘’черен дроб’’ в Космогонията, ще намерите материал който разяснява тази тема. Точката в която се срещат двете половини на сребърната нишка е разположена в слънчевия сплит през деня. Тази точка, вие знаете, е много силно витална и семенният атом на виталното тяло се намира точно в точката в която се срещат тези две половини на сребърната нишка. В слънчевия сплит флуидът който постъпва от Слънцето през далака преминава през семенния атом на виталното тяло и там се разлага в оцветения в розово флуид за който споменаваме в нашите трудове. И така, трите важни центрове в тялото свързани със сребърната нишка са: централния вихър в черния дроб – главната точка в тялото на желанията; слънчевия сплит – който е крепостта на виталното тяло; и сърцето – което е центъра на плътното тяло. 

### <h3 id="question-137">ВЪПРОС No.137: ТРИТЕ ЧАСТИ НА СРЕБЪРНАТА НИШКА</h3>

Бихте ли описали сребърната нишка и обяснили нейната функция при човека и животното? 

Отговор: За да се отговори изчерпателно на този въпрос трябва да се позовем на принципите и хода на цялата еволюция. 

Три еволюционни периоди предхождат нашия сегашен Земен Период. През Сатурновия Период ние сме били подобни на минерали, през Слънчевия Период сме били конструирани подобно на сегашните растения и през Лунния Период сме развили тела-носители подобни на сегашните животни. Казваме ‘’подобни’’, защото строежът на света е бил толкова различен от сегашния, че една идентичност би били невъзможна. Представете си сега, един огромен глобус кръжащ в пространството като спътник около Слънцето. Това е тялото на Великия Дух Йехова. Както ние имаме меки тъкани и меки кости, така и централната част на тялото на Йехова е по-плътна от външната, която наподобява мъгла и облаци. Въпреки, че неговото съзнание прониква навсякъде, Йехова основно се проявява в облаците и с Него са Неговите Ангели и други Творчески Йерархии. 

От огромния небесен свод покрит с облаци зависят милиони нишки (корди), всяка със своя зародишен сак, реещи се в близост до плътната централна част и както потокът от жизнена енергия на човешката майка циркулира през пъпната връв доставяйки кислород и хранителни вещества на зародиша през ембрионалното му развитие с цел да се изградят тела-носители, в които човешкият Дух ще може да съществува независимо след като завърши периода на предрожденото развитие, така и божественият живот на Йехова е бил надвиснал над нас в облаците и е протичал през целия човешки род по време на ембрионалното ниво на неговата еволюция и ние тогава сме били така лишени от собствена инициатива, както е зародиша. 

От тогава (Manas, Mens, Mensch или Man – човекът) е паднал от небесния свят, от лоното на Отеца и сега е привързан със сребърната нишка към твърдото тяло през часовете когато е в будно състояние и дори по време на сън тя формира свързващото звено между висшите и нисшите тела-носители. Тази връзка се прекъсва само с настъпването на смъртта. 

Нишката е доста сложно устроена. Един край е вкоренен в семенния атом в сърцето; тази част е съставена от етер. Втори край, съставен от вещество на желанията (материята на Света на Желанията), израства от главния вихър на тялото на желанията намиращ се в черния дроб и когато тези две части на сребърната нишка се обединят в семенния атом на виталното тяло разположен в слънчевия сплит, тази точка на свързване на трите семенни атома маркира вдъхването на живот на зародиша. 

Но има и друга част от сребърната нишка, която се състои от умствено вещество (материята на Света на Мисълта) и израства от семенния атом на ума намиращ се в точката която грубо може да се опише като фронтален синус където е седалището на Човешкия Дух. Тя преминава между хипофизата и пинеалната жлеза надолу, свързва се със щитовидната жлеза, далака и надбъбречните жлези и накрая се съединява с втория дял на сребърната нишка в семенния атом на тялото на желанията в големия вихър на този носител намиращ се в черния дроб. Пътят по който този клон на сребърната нишка ще расте е фиксиран в архетипа, но се изискват приблизително 21 години за да се завърши точката на обединение. Свързването на първата и втората част на сребърната нишка маркира физическото оживяване, което зависи от пълното унищожаване на кръвните телца носещи живота на физическата майка и от освобождаването от нейното влияние чрез насищане с кислород на кръвта която от този момент става непосредствен носител на Его. Съединяването на втората и третата части на сребърната нишка маркира менталното (умственото) оживяване и съответно освобождаването от Личността на майката Природа, която тогава завършва предрожденното развитие което е било необходимо за полагането на основите и рамките за изграждане на Храма на Духа, който той може да продължи да строи както реши, ограничен само от своите действия в миналото. 

През деня когато сме в будно състояние във физическия свят, тройната сребърна нишка е усукана в спирала вътре в плътното тяло предимно около слънчевия сплит (епигастриум), но през нощта когато Его се извлича и напуска плътното и виталното тела за да се възстановяват след дейността през деня, сребърната нишка се измъква през черепа. Овалното (яйцевидното) тяло на желанията се рее над или близо до спящата форма подобно на привързан балон. Там, доколкото става въпрос за дете или човек който не е достигнал високо ниво на развитие, Его остава преповтаряйки преживяванията от деня, докато въздействия от физическия свят, като например иззвъняването на будилник или телефон или нещо подобно, не предизвикат вибрации в сребърната нишка и не привлекат вниманието на Его към изоставеното тяло-носител и не го накарат да влезе в него. 

Не е възможно никакво окултно развитие докато третата част на сребърната нишка не еволюира, но след като това стане, Его може да напусне плътното тяло и да странства по широкия свят, или в пълно съзнание след подходящо обучение и посвещаване или без да е в пълно съзнание с чужда помощ или несъзнателно както лунатикът става от леглото си и се връща в него без да има понятие къде е бил и какво е правил. Във всеки от тези случаи третата част на сребърната нишка, която се състои от еластично умствено вещество (материята на Света на Мисълта) служи като връзка с нисшите носители. Качеството на съзнание на Его, когато се намира далече от плътното тяло, зависи от това дали е развил тяло на душата (душа) от Светлинен и Отразяващ етер, което е носител на сетивно възприятие и памет, достатъчно стабилни за да могат да го придружават. Ако го притежава, процесът на посвещаване ще го е научил какво да прави, и Его ще има пълно съзнание докато е далеч от тялото и надеждна памет за това какво се е случило по време на полета на душата, когато се върне; ако не, и съзнанието и паметта ще липсват напълно или до известна степен. 

След като сме се запознали с конструкцията и функцията на сребърната нишка като връзка между Его и неговите тела-носители следва на научим нейното устройство и начин на използване при животните и техните Групови Духове. Космгонията учи, навиците , вкусовете, предпочитанията и нехаресванията на всеки животински вид съществуват поради факта че са активирани от принадлежащия им Групов Дух. Всички катерички събират орехи за зимата, всички лъвове ядат месо, конете без изключение ядат овес, но храната на един човек може да бъде ‘’отрова’’ за друг. Ако познаваме начина на съществуване на едно животно, познаваме начина на съществуване на всички животни които принадлежат към същото семейство, но би било безсмислено да проучваме Едисон-бащата за да установим от къде произлиза гения на Томас А. Проучване на начина на живот на един кон би било валидно за описанието на начина на живот на всички коне, но биографията на един човек е напълно различна от биографията на всяко друго човешко същество защото всеки човек действа под ръководството на един индивидуален вътреживеещ (вътре-обитаващ) Дух. Животните от определена група се ръководят от определена интелигенция (разумна същност), Груповият Дух, посредством сребърната нишка. Всяко животно има своя собствена сребърна нишка, доколкото се отнася до двете части които свързват плътното тяло, виталното тяло и тялото на желанията, но третата част която е закачена към централния вихър на тялото на желанията намиращ се в черния дроб, е кордата на Груповия Дух. Посредством тази еластична връзка той управлява и влияе на животните от този род, без значение къде по света те биха могли да бъдат, с еднаква леснота. Разстояние, като физическа величина, не съществува във вътрешните светове и тъй като животните не притежават собствен ум (ментално тяло-носител), те се подчиняват напълно на командите на Груповия Дух. 

Във връзка с горното, децата са извън всички правила защото те също имат развити само двете части на сребърната нишка. Обаче, те имат ум от който израства третата част. Его не притежава директна връзка със своите тела- носители и затова човешкото дете, което има най-големите потенциални възможности, в същото време е най-безпомощно от всички създания на земята, подвластно напълно на влиянието и авторитета на своите физически настойници. 

Но, въпреки че човек сега е индивидуализиран и освободен от директна намеса в неговите действия посредством кордата чрез която Груповият Дух принуждава (няма друга дума която да изрази по-добре смисъла) животното да изпълнява това което Груповият Дух изисква, човек все още не е пригоден да управлява себе си в по-голяма степен отколкото едно дете, върху което ние упражняваме власт и авторитет докато не порасне и не е в състояние да се грижи само за делата си, и Расовият Дух все още продължава да управлява нациите. Всеки народ, с изключение на американския, има своя Расов Дух който е надвиснал над страната в която тези хора живеят като облак, както е бил Бога на Израел и в него ‘’те живеят, и се движат, и съществуват’’. Те са неговите хора и той ревностно ги пази. С всяко вдишване те поемат неговия Дух и и ако са се отдалечили от него те тъгуват за своята родна страна и искат да се върнат там защото където и да се намират отдалечени от нея въздухът е различен и съдържа вибрациите на друга Йерархия – Архангели. 

С течение на времето ние напредваме и в бъдеще ще бъдем също така освободени и от Расовия Дух който живее в нашия дъх (дъх=дух, вдъхнал=вдухнал) от времето когато Йехова Елохим е вдъхнал nephesh - животворния въздух – в нашите ноздри. Тези Духове работят в тялото на желанията и Човешкият Дух като подхранват и поощряват себичността и егоизма. След като се научим да изграждаме великолепната венчална одежда, наречена тяло на душата или душа, която е изтъкана от обичливо себе-отричащо се служене* и мистичната сватба бъде консумирана – когато Христос е непорочно роден вътре в нас – Универсалната (Всеобщата) Любов ще ни освободи завинаги от Универсалния (Всеобщия) Закон и ние ще бъдем безгрешни както нашият Отец в Небесата е безгрешен. 

() - служене* - има се предвид всяка дейност с цел подпомагане и в полза на хората и света. 

```
‘’От всяка сила, която държи света в окови,   
Човек се освобождава когато придобие себеконтрол.’'   
```

### <h3 id="question-138">ВЪПРОС No.138: ВЪЗДЕЙСТВИЕТО НА АЛКОХОЛА И НИКОТИНА И ПОСЛЕДСТВИЯТА ОТ УПОТРЕБАТА ИМ</h3>

Защо ученикът на изпитателен срок (пробационерът) не трябва да употребява алкохол и никотин. 

Отговор: Този въпрос касае не само учениците, а всички които се стремят да водят духовно извисен начин на живот. Затова отговаряме в списанието (Отзвук), така че всички стремящи се да могат да разберат, че не е просто сантимент причината да настояваме да не се употребяват упойващи вещества които разстройват мозъчната дейност. Този орган е най-важния инструмент посредством който ние функционираме във физическия свят и само ако той е в добро състояние ние можем да постигнем напредък. 

При употребата на месна храна и алкохол съществува тенденцията човек да стане жесток и да бъде изключено духовното му зрение за висшите светове и то да се фокусира върху настоящото физическо ниво Затова в Библията може да бъде прочетен текста, че в началото на Ерата на Небесната Дъга, ерата през която сме започнали да живеем в атмосфера от чист въздух, така различна от мъгливата атмосфера на Атлантида за която се споменава във втората глава на ( Сътворението (Генезис), Ноа пръв е направил вино. Започнало е развитие в материален план с цел съсредоточаване на енергията ни върху материалния свят както е сега, като резултат от употребата на месна храна и вино. Първото чудо на Христос е било превръщането на водата във вино. Той е бил приел универсалния дух по време на Кръщението и не се е нуждаел от изкуствени стимулиращи средства. Той е превърнал водата във вино за да го даде на другите хора които не са били така еволюирали. 

Никой, който употребява вино не може да встъпи в Царството Божие. Езотеричната причина е следната: докато по-нисшите етери вибрират в близост до семенните атоми в слънчевия сплит и сърцето и така поддържат физическото тяло живо, висшите етери вибрират в близост до хипофизата и пинеалната жлеза. При поемането на този вреден спирт (дух=spirit) който се е появил вследствие на ферментацията извън тялото и е различен от духа който се получава чрез ферментацията на захарите вътре в тялото тези две жлези биват временно стресирани и не могат да вибрират до висшите светове. Ако човек поеме достатъчно количество от този алкохолен дух споменатите жлези могат да се събудят до известна степен, така че човек да вижда ниските област на Света на Желанията и всички страшни неща там; това се случва при делириум тременс. Да обобщим, тъй като еволюцията на душата зависи от изграждането и овладяването на двата висши етера от които е изтъкана красивата венчална одежда и тъй като тези етери са настроени във резонанс със споменатите жлези по същия начин както нисшите етери са настроени в резонанс със семенния атом в сърцето и семенния атом в слънчевия сплит, лесно ще разберете смъртоносното влияние на алкохола и наркотиците върху духовния човек. За илюстрация на горното твърдение ще приведа един пример от живота. 

Има една стара пословица: ‘’Веднъж Масон, винаги Масон’’. Смисълът е, че когато някой човек е бил посветен в Масонския Орден и благодарение на това е станал Масон, той не може да се откаже и да напусне защото не може да заличи това което е узнал, тайните които е узнал, както един студент не може да заличи знанията които е придобил в университета. Затова, ‘’Веднъж Масон, винаги Масон’’, и също така веднъж духовен ученик, брат мирянин в мистерийна(тайна) школа, винаги ученик и брат мирянин в същата мистерийна школа. Но, въпреки че това не изчезва със смъртта и живот след живот ние се връщаме обвързани със същия орден към когото сме принадлежали в предишните животи, ние можем през всеки живот да направим така, че да стане невъзможно осъзнаването на този факт във физическия ни мозък. Аз ще разкажа една много подходяща за случая история, която ще е от полза за всички ученици. 

Когато ме заведоха в Храма на Ордена на Розенкройцерите в Германия (на етерно ниво), бях изненадан да видя един човек когото бях срещал в Западна Америка на брега на Тихия Океан. Бях го виждал няколко пъти, но никога не бяхме разговаряли. Тогава неговото обществено положение беше много по-високо от моето и никога не сме се познавали лично. Въпреки това, при срещата в Храма той ме поздрави топло и изглеждаше че ме е познал и много добре си спомня, че вече сме се срещали и т.н. и аз с надежда очаквах моето завръщане в Америка за да разпитам този брат и да получа от него изчерпателна информация, ако имам щастието да го поздравя там. 

Когато пристигнах в града в който той живееше, мои близки приятели ми казаха, че той ме очаква и би се радвал да се срещне с мен. Когато срещата се състоя, ас бързо се отправих към него и му подадох ръка. Той също изглеждаше, че ме позна и ме поздрави по име. Изглеждаше, че съществува всякаква индикация, че той си спомня всичко което се беше случило когато бяхме извън телата си, защото в Храма той ми беше казал, че помни всичко което му се случва когато е извън тялото си. Аз, разбира се, му повярвах защото той беше посветен от много по-висок ранг от моята първа степен която току що бях получил. 

В деня на нашата първа среща след няколко минутен разговор аз казах нещо което го накара да се втренчи учудено в мен. Аз споменах някаква случка от пребиваването ни в Храма и той ясно показа, че няма никакво понятие за това. Аз, обаче, вече бях казал твърде много и бях принуден да продължа, в противен случай бих изглеждал глупаво; и така, аз му казах че той е твърдял, че помни всичко. Сега той отрече това и в края на разговора ни той ме помоли много искрено да се помъча да разбера защо той, брат мирянин от Ордена на Розенкройцерите, не може да помни това което се случва по време на отсъствието му от тялото. Доколкото знам, той е присъствал на много служби в Храма. Той в взимал участие в тях и сега в своя мозък той няма абсолютно никакъв спомен за тях. Мистерията беше разкрита малко по-късно когато разбрах от него, извън тялото, факта че той пуши цигари и употребява наркотици което замъглява мозъка му до такава степен, че е станало невъзможно за него да пренася всякаква информация от извън-телесните си преживявания. 

Когато му казах, когато бяхме в телата си, той направи сериозен опит да се освободи от тази пристрастеност, за съжаление след известен период на въздържание, той установи че не може без наркотици и цигари и затова и до сега той няма достъп до съзнание във висшите светове. Това е тъжен случай и без съмнение има много други подобни. Тези случаи показват колко внимателно трябва да се отнасяме към това наше тяло, като към Храм на Бога и да се въздържаме от повреждането му така както не оскверняваме Дома на Бога построен от камък и хоросан, който не е една милионна част толкова свещен, колкото тялото с което сме надарени. 

### <h3 id="question-139">ВЪПРОС No.139: КАКВО ПРЕДСТАВЛЯВА ИДОЛОПОКЛОННИЧЕСТВОТО?</h3>

Твърди се, че когато се споменава ‘’Син човечески’’ в Новия Завет, се има пред вид Слънчевия Дух. Поклонниците на Слънцето са били наричани идолопоклонници. Дали и ние от бялата раса ще бъдем считани за такива? 

Отговор: Всеки е идолопоклонник ако не е на нивото на изискванията на своето време. По времето когато Слънцето вследствие прецесията е напуснало съзвездието Телец и е навлязло в Овен, се е появила заповедта:’’Не боготворете златния телец, това е идолопоклонничество’’. По-късно, когато е настъпила Ерата на Християнството, се е появил нов завет и хората не трябвало да практикуват Юдаизъм с неговите жертвоприношения чрез изгаряне, защото Христос е бил дошъл и се е пожертвал веднъж, но за всички. Извършването на древните жертвоприношения е станало идолопоклонничество. Не е дадено друго име под небето, чрез което да бъдем спасени, освен чрез името на Исус Христос. По- късно. Когато Христос ще е предал всичко в ръцете на Отеца, ще има нов стандарт и ще бъде идолопоклонничество да обръщаме поглед назад към нашите сегашни идеали. 

### <h3 id="question-140">ВЪПРОС No.140: ИЗГУБЕНОТО СЛОВО</h3>

В окултната литература можем да намерим споменат Храма при Lhassa в Тибет.На кое Братство или на кой Орден е този Храм и вярно ли е, както се съобщава, че той се охранява? 

Отговор: Съгласно всички сведения и доколкото авторът е запознат от контакти с членовете на това общество в невидимите светове, духовните достижения на някои от братята принадлежащи към този Орден, са на много високо ниво. Те вършат благородно дело за своите хора в Източния Свят, но както всяка друга институция във физическия свят която се възприема със сетивата и е отворена за външни посетители колкото и да са стриктни ограниченията, не е мистерийна (тайна) школа. Мистерийните школи всички са етерни и могат да бъдат посещавани само от посветени които са се научили да напускат физическото си тяло. 

Що се отнася до тази част на въпроса, която гласи: ‘’Вярно ли е, че там Изгубеното Слово се знае и е строго охранявано?’’, бихме могли да кажем, че много вероятно е това да е така. Обаче, то също така се знае и строго се охранява на много други места по света извън тайните школи и за да се изясни докрай тази материя е необходимо да се разбере какво представляват различните степени на духовни способности и сила, притежавани от различни групи от човечеството, които маркират тяхното ниво на еволюция. 

На първо място, има несъзнателни (неволни) ясновидци, които понякога имат способността да възприемат обекти и събития в невидимите светове. Когато силата е задействана, те виждат това което се появява пред погледа им независимо от това дали го желаят или не и не могат да изключат тези видения и картини. Следващата по-високо издигната група е групата на волевите ясновидци, които са в състояние да наблюдават когато пожелаят, всичко което пожелаят и те също така имат силата да изключват видението във всеки момент когато пожелаят и да се върнат към нормалното физическо съзнание. Следващ над тях в скалата на постигнатото се намира Посветеният, който се е научил чрез волево усилие да напуска физическото си тяло и да встъпва като свободен Дух в невидимите светове. Там той действа така естествено както действа тук в тази област на всемира. Той вижда и чува всичко което пожелае, но и нещо повече от това, той е бил посветен в тайните (мистериите) на невидимия свят. Той не само вижда и чува, той разбира какво представляват обектите и събитията там и какво те означават. 

Волевият ясновидец, който просто може да вижда и чува, до голяма степен е обект на заблуда и илюзорни възприятия относно нещата които се появяват пред погледа му. Елементалите, които имат способността да се обличат в подвижното вещество на желанията (материята на Света на Желанията), се забавляват да подмамват и дори да плашат ясновидци от двете групи – неволни и волеви. Те могат да се вселяват в черупки останали от починали близки на тези хора и са източници на повечето глупости и дезинформация които се получават по време на спиритически сеанси. Но да заблудят един посветен е невъзможно за тези създания, защото той е обучен в мистерийната школа как да се справя в такива ситуации. 

Още по-високо в скалата на духовното развитие се намира Адепта, който не само може да вижда и да разбира, но също така притежава силата да властва над обектите в невидимия свят. Той е завършил обучението си в тайната школа и се е научил как да използва Креативното Слово (Творческото Слово, Словото за създаване), словото на силата (на способността), което е било изгубено за човешкия род при неговото потъване надолу в материята. Може би има един или няколко от тези Адепти в Храма на в Тибет, като и на други места по света. Ако е така, тези хора, естествено, владеят Словото на силата и грижливо го пазят, защото то е опасна тайна, нож с две остриета който със сигурност би бил смъртоносен в ръцете на някой който не е достигнал еволюционното ниво на което би бил пригоден да притежава тази сила. 

### <h3 id="question-141">ВЪПРОС No.141: МИЛОСЪРДИЕТО ЗАПОЧВА ОТ ДОМА</h3>

Ако се грижим с любов за растения и животни и допринасяме за тяхното развитие и еволюция, ще има ли за нас ‘’добра жътва’’ в храма, или това се придобива само чрез служене на човечеството? 

Отговор: Не, всеки акт на подпомагане на друго същество и всяка мисъл за любов която изпращаме към други създания, без значение към кое царство те принадлежат, упражнява въздействие върху нас по такъв начин, че става фактор в процеса на растеж на нашата душа. Обаче, трябва да се отбележи, че ако даряваме грижа и любов на растения и животни и същевременно лишаваме от грижа и любов нашите братя и сестри, ние правим сериозна грешка защото истинското милосърдие започва у дома. Какво бихме си помислили за човек който пренебрегва собственото си семейство и дарява любовта и грижата си на семейството на някой друг/ Сигурно няма да си спестим думите за да охарактеризираме такова поведение, а по същия начин може да се охарактеризира някой който посвещава любовта си на животни или на градина пълна с цветя, а не прави същото за децата в неговия квартал. 

Спомням си подобен случай: Преди няколко години измежду учениците в изпитателен срок, имаше един много богат мъж който винаги се оплакваше от духовния си напредък защото бил много бавен Той се отдаде на живот в обществото и взе участие във всички забавления докато се стремеше да следва кроткия и скромен Христос. Когато му казвахме, че тези две неща си противоречат и са несъвместими, той се оправдаваше с обстоятелството, че трябва да прави това заради желанието на съпругата си. Той се е бил оженил за нея и не можел да разруши връзката, което би последвало ако той се откаже да я придружава в обществото. Тогава го попитахме какво прави за да подпомага растежа на душата си, какво прави за тези които не са в такова добро положение като него. Занимава ли се с дарителска дейност, или по-добре казано, прави ли нещо персонално за да помага на тези с по-ниско обществено положение от неговото, които се нуждаят от помощта му? Той си призна, че не прави нищо такова и понеже явно се почувства засрамен, че не може да покаже помощ за другите и опитвайки се да спечели правото си да бъде приет и да работи във висшите сфери, той каза с оправдателна интонация: ‘’Понякога, когато видя някое гладно куче, това се е случвало няколко пъти, аз му давам храна, а и аз съм много нежен и привързан към моето куче и отделям много от времето си за неговата тренировка’’. 

Сега лесно ще разберете, че този човек с каквато и любов да обгражда своето куче и въпреки че може би е пожертвал стотинки за храна за гладни кучета веднъж или два пъти, а е пренебрегвал възможността да нахрани гладни души на негови братя и сестри, няма да постигне растеж на душата и както много други които са разбрали, че няма лесен царски път, той загуби своя интерес към тази материя и отпадна. Няма да е от помощ за растежа на душата ако плащаме на мисионери да отидат в Китай и да покръстват невежите души там, ако душите на вашите близки са в мрак. Няма да ви помогне дори да нахраните всички кучета и котки във вашия град и да се грижите за всички градини там, ако подминавате с равнодушие вашите деца. Ако сте направили всичко което е по силите ви за да може вашето семейство да види светлината, тогава може и да изпратите мисионери в Китай, ако такова е намерението ви. Ако сте направили всичко възможно за да внесете любов в живота на децата във вашия собствен дом и във вашия град, тогава също е добре да се погрижите и за котките и кучетата и градините. Никога свършеното не е прекалено много, но много или малко, трябва първо да сме сигурни, че полагаме усилията си в подходящата и правилна сфера. 

### <h3 id="question-142">ВЪПРОС No.142: ОПРЕДЕЛЯНЕ НА ДАТАТА НА ВЕЛИКДЕН</h3>

Аз съм масон и бих искал да зная как се определя датата на Великден всяка година. А също така, каква е връзката между възкръсването на Христос на Великден и възкръсването на Хирам Авий в масонския ритуал? 

Отговор: Масонската легенда разказва, че в началото Йехова е създал Ева и Луциферовият Дух Самаел се съединил с нея и от този съюз се е родил Каин. След това Самаел е изоставил Ева и тя фактически е станала вдовица. Така Каин е станал син на вдовица и той е пра-отеца на всички майстори – хората на съзидателния физически труд, включително и на Хирам Абиф, супер-майстора, който поради тази причина също бива наричан ‘’син на вдовица’’, както и всички Свободни Масони се наричат до ден днешен. След като Самаел е изоставил Ева, Йехова създал Адам и той се съединил с Ева и като резултат се родил Авел. И така, Каин е бил полубожество, вдъхновен от своя собствен креативен гений който се проявява в неговите синове до ден днешен в градивната им държавническа дейност и във всички постижения на науката и техниката които създават цивилизования свят, докато Авел е бил дете на две човешки същества. Той не е знаел как да създава, а се е грижил покорно за стадото вече създадено за него от твореца на неговото съществуване, Йехова. 

Йехова пренебрегнал жертвоприношението на Каин, който е направил така, че там където растял един житен клас да поникнат два. Той би предпочел хрисимия Авел който би бил зависим от него и би се подчинявал безпрекословно на заповедите Му, пред оригиналния мислител Каин. Така е възникнала вражда между Каин и Авел и като резултат от нея по-късно Авел е бил убит. Сет е бил роден и от него са произлезли всички които следват сляпо командите на своя създател и които са известни като духовенство и неговите последователи. Соломон е бил един от тях, царят. Пред тях Йехова е открил намерението си да бъде построен негов Храм, но Соломон не е бил в състояние да превъплъти в дело това желание и затова е бил принуден да наеме Хирам Абиф , умел майстор, син на Каин и поради това син на вдовица. 

Масоните – мистици признават факта, че от космическа гледна точка Хирам Абиф се символизира от Слънцето. Докато Слънцето (Хирам) се намира в северните знаци Овен, Телец, Близнаци, Рак и Дева, той е сред верни приятели и съратници, но когато през годината то навлезе в южните знаци Везни, Скорпион и Стрелец, той бива подложен на атаката на трима съзаклятници, както е записано в Масонската легенда и накрая убит през зимното слънцестоене за да възкръсне отново когато се изкачи и премине през екватора по време на пролетното равноденствие. Масонската легенда разказва, че царицата на Шеба е пристигнала от далече за да види мъдрия Соломон за когото е слушала толкова много. Показали са и също така и красивия храм и тя е пожелала да види умелия майстор, майстора строител и неговите работници, които са построили това чудо. 

Но между синовете на Каин и синовете на Сет винаги е съществувала вражда. Дори когато са работили заедно те никога не са се доверявали напълно един на друг, а освен това Соломон се е страхувал да не би хубавата му годеница да се влюби в Хирам Абиф.Затова Соломон решил сам той да повика строителите. Но никой не се отзовал. Те ‘’познаваха гласа на пастира си’’ Хирам Абиф, (Слънцето в Овен, знака на агнеца). Те са били научени да се подчиняват на неговия повик и не биха обърнали внимание на друг глас. Затова накрая, Соломон е бил принуден да изпрати да повикат Хирам Абиф и да го помоли да извика своите работници и в момента когато той вдигнал чука си (знака на Овен, който е знака на неговата екзалтация) голямо множество от работници се притекло и всеки бил готов да изпълни нарежданията му. 

През пролетта Слънцето (Хирам) навлиза в Овен, знака на своята екзалтация. Символът на този знак прилича на чук, чука който Хирам Абиф вдигнал и всички строители на храма (космоса) се втурнали да изпълняват заповедите му и да вършат работата си когато той се издига до трона на своята слава и могъщество в небето на северното полукълбо. Той е техния пастир защото по време на пролетното равноденствие той навлиза в Овен, знака на овена или агнеца. Само него чуват тези природни сили и не приемат заповеди от никой друг освен от Слънцето в Овен, Източното Слънце. 

Това е космическата интерпретация, но съобразно закона на аналогията, Хирам, синът на Каин, би трябвало също така да е бил издигнат до по-висока степен на посвещаване. Само Слънчевият Дух който е на път да се извиси в небесата, е в състояние да постигне това изключително майсторство. И така, Хирам е бил прероден като Лазар и е бил издигнат чрез силно сграбчване от Лъвската лапа. Той е бил водач на майсторите по времето на царуването на Йехова и на създадения от него Соломон. Посредством това посвещаване той е бил издигнат с цел да бъде водач в Царството на Христос и да помага на същите хора в една по-висока фаза от тяхната еволюция. Затова той е станал Християнин и му е била поверена мисията да обясни мистериите забулващи Кръста и като символ на тази тайна, Розата е била прибавена и тази мисия се е превъплътила в неговото символично име, Християн Розенкройц. 

За розата изобщо се казва, че е емблема на мистериите, но на малко хора е известен факта, че това добавяне на розата към кръста е поставило началото на това символично значение. Розата е емблема на мистерията на кръста, защото тя е символ на пътя към целомъдрие, на трансмутирането на кръвта от страст към любов. Затова Лазар е станал Християн Розенкройц и Розенкройцерите са специални пратеници на Христос до синовете на Каин, както Исус е за синовете на Авел. 

Фарисеите са знаели специалното значение на окултния произход на тези две групи от човешкия род и затова чудото на Лазар за тях е било коронното престъпление на Христос. Те тогава сериозно са били алармирани, че тяхната национална религия ще бъде изместена от друга, ако продължават да бъдат извършвани такива чудеса, защото те усетили че става въпрос за посветен от по- високо естество от това което е било известно на тях и че това предвещава навлизане в по-висок цикъл. Преди Христос всички религии са били расови религии, предназначени за хората на които са били дадени и подходящи само за тези хора. Всички тези религии са били религии на Йехова. Както Отецът е бил най-високо посветения от Сатурновия Период, така Христос, Синът е бил най- високо посветения от Слънчевия Период, а Йехова, Светият Дух, е бил най- високо посветения от Лунния Период. От Йехова са произлезли расовите религии чиято цел е да подпомагат човешкия род по пътя на еволюцията посредством Закона. Тези расови религии трябва да бъдат изместени от превъзхождащата ги всеобща универсална религия на Слънчевия Дух, Христос, която ще обедини всички хора в единно братство. Смяната на едната религия с другата и фактът, че религията на лунния Бог Йехова трябва да предхожда религията на Слънчевия Дух Христос, се символизира от празника Великден. 

Правилото според което сега се определя датата на Великден е такова, че Великден да се празнува през първата неделя след Пасхалното пълнолуние. Тази е автентичната дата приета от първите християни които са имали познания за окултното значение, но много скоро невежи хора започнали корекции и определили различни дати. Това е предизвикало множество спорове. През втори век въз основа на това се появили разногласия между Източната и Западната Християнски църкви. Източните християни празнували Великден на 14тия ден от първия еврейски месец или Луна, приемайки че Великден е равнозначен на еврейската Пасха. Западните християни продължили да празнуват Великден на първата неделя след 14тия ден, спазвайки същността му – разпятието на Исус. Църковният съвет от Ница през 325 година от н.е. взел решение в полза на Западната Църква, заклеймявайки начина на празнуване от Източната Църква като ерес. Това, обаче, потвърждава факта, че Великден трябва да се празнува не на някой ден от месеца, а в Неделя. Не е бил все още установен правилния астрономически принцип за определяне на Великденското пълнолуние, но те най- накрая отдали дължимото на древния метод за определяне на датата посредством Луната и така древния автентичен обичай най-накрая бил възстановен. 

И така, Великден сега се празнува в деня който е определен от окултната традиция за да символизира точно космическия смисъл на събитието и в този смисъл и Луната и Слънцето са необходими фактори, защото Великден не е просто слънчев празник. Слънцето не само че трябва да е преминало през екватора, както се случва на 21 март, денят на пролетното равноденствие, но също така и пълнолунието след пролетното равноденствие трябва да бъде отминало. След това, неделята е Великден, денят на разпятието. Светлината на пролетното Слънце трябва да бъде отразена от пълната Луна, преди този ден да настъпи на земята и както беше казано, има дълбок смисъл зад този начин на определяне датата на Великден: че човешкият род не е бил напълно еволюирал за да приеме религията на Слънцето, Християнската религия на универсалното братство, докато не е било напълно подготвено чрез религиите на Луната които разединяват и разделят човечеството в групи, нации и раси. Това се символизира от издигането на Слънцето всяка година по време на Великден, като преди това е било задържано докато Луната на Йехова не е била загърбена след като напълно е отразила светлината на Великденското Слънце. 

Всички основатели на расови религии, Хермес, Буда, Мойсей и др., са били посветени в мистериите на Йехова. Те са били синове на Сет. По време на процеса на посвещаване, те са били одушевени от своя Расов Дух и този Дух, говорейки през тяхната уста е предавал закона на хората, например на Мойсей, закона на Manu (Ману), съкровените истини на Буда и т.н. Тези закони всъщност са пораждали грях, защото хората не са можели да ги спазват, на това ниво от еволюцията. Така хората натрупали определен дълг като съдба, като следствие от това. Тази съдба, посветеният и създател на религията е трябвало да поеме върху себе си и така е трябвало да бъде роден отново за да помага на своите хора. Така Буда е бил роден като Shankaracharya и след това се е прераждал още няколко пъти. Мойсей е бил прероден като Илия и Йоан Кръстител, но Христос от друга страна, не е трябвало първоначално да бъде роден. Той е помогнал на хората по свое собствено свободно избрано желание, дошъл е да отмени закона който носи грях и да освободи човечеството от закона създаващ грях и носещ смърт. 

Расовите религии на Лунния Бог Йехова, предавали волята на Бога към човек по индиректен начин, посредством ясновидци и пророци, които обаче са били несъвършени инструменти, както лунните лъчи са отразени лъчи от Слънцето. 

Мисията на тези религии е била да подготвят човечеството за универсалната религия на Слънчевия Дух Христос, който се проявява в нас без посредник, както светлината която идва директно от Слънцето и ‘’ние приемаме Неговата слава като единствения божествен син на Отеца, когато Той проповядва евангелието на любовта. Християнската религия не налага закони, тя проповядва любов като изпълнение на закона. Затова при нея не се създава дълг от съдба, Христос който не е подлежал на необходимостта да бъде роден, няма да бъде привлечен към прераждане под въздействието на закона за Причинно-следствената връзка, какъвто е бил случая при основателите на лунните расови религии, които трябвало да поемат и изтърпяват от време на време греховете на своите последователи. Когато Той ще дойде отново, Той ще бъде в тяло направено от двата висши етери, златната венчална одежда наричана soma psuchicon или тяло на душата от Павел, който е много категоричен заклевайки ‘’плът и кръв не могат да наследят Царството Божие’’. Той твърди, че ние ще се променим, заклева ни да се променим и да бъдем като Христос, и ако ние не можем да встъпим в царството облечени в плътно тяло, би било абсурдно да се предполага че Славният Цар би носил такава груба и тежка дреха.

Духовенството, от което Йехова е избрал сроите представители, пророците и основателите на религии и строителите на духовни храмове, са синове на Сет. Синовете на Каин все още чувстват в гърдите си божествената природа на своя праотец. Те отказват да признаят индиректния метод на спасение чрез вяра, проповядван от църквата и настоятелно търсят светлината на мъдростта чрез непосредствения начин на работа, усъвършенстват се в изкуствата и умението да строят храма на материалната цивилизация посредством науката и техниката и държавното управление съобразно замисъла на Бог, Великия Архитект на Вселената, Христос бидейки ‘’Главния Ъглов Камък и всеки мистик-масон един ‘’жив камък’’. 

След време, обаче, тези два големи потока, на синовете на Сет и на синовете на Каин, трябва да се обединят за да достигнат портите на Царството на Христос. Преди Неговото време, не е имало възможност да се случи такова амалгамиране (смесване), но когато дойде’ Христос, великият Слънчев Дух, Соломон е бил прероден като Исус, в чиито физически тела-носители е влязъл Христовият Дух по време на Кръщението; Хирам Абиф е бил прероден като Лазар. Когато Лазар е бил вдигнат от мъртвите чрез силната лапа на Юдейския Лъв, Хирам и Соломон, предишните антагонисти, стопили различията си според изискванията на Христовия Дух и сега двамата работят за основаването на Царството на Христос. Това, по някакъв начин са усетили Фарисеите, или е било само догадка, и това е била причината за появата на страховете им, че този Исус ще посвети много хора и ще ги отдели от расовата религия на която Фарисеите са били всецяло отдадени. 

### <h3 id="question-143">ВЪПРОС No.143: ПРИЧИНИ ЗА ИЗПИТАНИЯТА НА КОИТО СЕ ПОДЛАГА СТРЕМЯЩИЯ СЕ</h3>

Откакто аз започнах да изучавам Учението на Розенкройцерите и да се опитвам да водя по-добър начин на живот, започна да ми се струва че беди и неприятности ми се струпват по начин неизпитван до сега от мен и че най- близките ми хора са тези които ме подлагат на изпитания. Понякога ми се струва че израствам, понякога че животът ми е пропаднал, пълен неуспех. Какво е действителното положение и какъв е смисъла на тези изпитания? 

Отговор: Когато един кораб се носи надолу по течението на реката с отлива, моторът работи равномерно без видимо усилие и корабът напредва бързо. По подобен начин когато автомобил се спуска надолу по склон, двигателят работи без усилие и колата се движи бързо. Но когато корабът трябва да преодолява прилива и да плува срещу течението или когато колата трябва да се изкачва нагоре по хълм, тогава се изразходва голяма енергия и напредването не е така бързо. Трябва да се преодоляват препятствия, всеки малък камък се усеща. 

Същото е и с Духа. Докато се носим по течението на живота и се движим със вилната на човечеството, всичко изглежда да върви гладко и не срещаме големи изпитания. Обаче, в момента когато се отделим от потока и направим усилие да тръгнем по пътя към духовно-извисения начин на живот, ние се сблъскваме със силата на триене срещу движението на обикновеното човечество и разбира се хората които са най-близо до нас ще бъдат тези срещу които триенето ще бъде най-силно. Така, ние започваме да ги възприемаме като противопоставящи се и като забавящи нашия напредък при всеки възможен случай. Те изглеждат като че ли се борят по всякакъв начин да препречват пътя и ние чувстваме това много остро защото си мислим, че най-близките ни хора, най-любимите ни, би трябвало да бъдат тези които да оценяват най-високо нашите усилия и които да ни подкрепят в тях. Но това не е така. Те се движат по течението. Ние се движим срещу него и триенето е абсолютно неизбежно както противопоставянето на водата срещу кораба който се движи срещу течението на реката. 

Когато сте се разхождали по брега на морето сте виждали колко закръглени и гладки, да дори полирани, са станали камъчетата защото вследствие на непрекъснато повтарящите се приливи и отливи на вълните – камъ1етата се трият помежду си. В течение на векове всички остри ръбове са били изгладени и те са придобили тази красива повърхност така характерна за камъчетата на плажа. Можем да ги оприличим, по принцип, на хората. Чрез триене помежду хората в течение на векове и векове, най-лошите ръбове ще бъдат изгладени и най-накрая ще станем овални; гладки, полирани и красиви каквито са камъчетата на плажа. Но вземете един самороден диамант. Не възможно да бъде полиран чрез обикновения бавен процес, като камък на плажа. Майсторът гравьор го поема в ръцете си и го шлифова и винаги когато го поставя в машината се чува режещия звук на колелото. 

Обаче всеки път когато се чуе крясъка на болката, едно остро ръбче от повърхността бива изгладено и вместо него се появява брилянтна полирана повърхност. Така е и при Его, който се стреми към възвишения начин на живот Тук Бог е майстора гравьор, който шлифова камъка и не приятно за нас когато от нас се изчегъртва грубо парченце, когато ни притискат към стриващия камък на мъката и бедствията. Както и да е, накрая всички ще станем изкрящи като диаманти. Затова, не се слагайте мъка на сърцето, скръбта и премеждията, които сега се изпречват на пътя ви, са полирането чрез камъка на майстора гравьор. Можете да бъдете сигурни, че каквото чувствате сега, изходът ще бъде добър защото Бог е ЛЮБОВ. Въпреки, че Той прилага най-строги мерки сега, в бъдеще Той ще ви направи полирани и сияещи. 

### <h3 id="question-144">ВЪПРОС No.144: КАК ДА ОТКРИЕМ ЖЕНАТА ВЪТРЕ В НАС</h3>

Разглеждайки Танхойзер вие твърдите: ‘’Мъжът трябва да открие жената вътре в себе си’’. Също така, че трябва да се противопоставим на Живеещият на границата. Бихте ли били така любезни да обясните по- подробно тези два пункта? 

Отговор: Всъщност, Духът не е нито от мъжки нито от женски род, но през настоящия етап на проявление е станало необходимо да се приложи едната половина от творческата репродуктивна сила за създаване на мозък, посредством който да можем да създаваме умствени образи които след това да възпроизвеждаме в плътната материя на физическия свят. Това е наложило необходимостта от създаване на физически организми от два пола – единият от които да изразява качеството на Духа ВОЛЯ, и поради това мъжки; а другият да изразява ВЪОБРАЖЕНИЕ, женското качество. 

Тъй като всеки Дух се ражда редувайки се в мъжко и женско тяло, той изразява редувайки се двойката качества – воля (желание) и въображение. Едно от тези две качества доминира през всеки живот и съответно на него се проявява мъжката или женската същност. Но тъй като Духът се връща ден след ден, или живот след живот, в Училището на Живота, той става все повече изпълнен с душа и в следствие на това все по-способен да изразява двете качества едновременно и в еднаква степен. Така постепенно мъжът открива фините качества на женствеността у себе си, а жената открива благородството и мъжествеността. Когато е достигната точката на съвършения баланс, се осъществява мистичната женитба. 

Вие знаете, на небето няма нито женитба нито полов акт защото там Духът е освободен от оковите на плътта. Там полът не играе никаква роля. Там се използват двойката духовни качества и следователно свързването между половете не е необходимо Там всеки създава архетипа на бъдещото си тяло без помощта на никой друг, освен божествените Йерархии, и така си осигурява бъдещо въплътяване. Само когато напуснем царството на душата и навлезем в сферата на пола, взаимодействието с някой друг става необходимост за формиране на плътно физическо тяло-носител подходящо да се положи в архетипа, който преди това е бил направен самостоятелно от Духа в небесния свят. Е, колкото по-скоро се научим да разпознаваме в себе си цялата творческа единица, колкото повече спестяваме своята творческа-репродуктивна сила и я издигаме нагоре с духовно предназначение, толкова по-скоро ще открием мъжа или жената вътре в себе си. Мистичната женитба тогава ще се осъществила, а това премахва двата полюса и ни дава съзнание което е творческо във всички сфери на всемира. 

В същото време, обаче, нека да бъде ясно, че докато сме тук във физическия свят и имаме тук да учим уроци, трябва да имаме инструменти с които да учим. Ние сме облагодетелствани с тази привилегия благодарение на жертвата направена от други. Те са ни помогнали да имаме тяло и ние никога не трябва да пренебрегваме отговорността си да даваме на някой друг възможността да придобие тяло, посредством служене от наша страна, ако сме в добро здравословно състояние и другите условия са подходящи. Също така, трябва да се постараем да осигурим на идващия при нас Дух подходящи условия в които да расте. 

Относно Живеещият на Границата: беше казано че той винаги се проявява като същество от противоположния пол, защото всичките ни изкушения и всичкото зло което сме сторили, всичко което е достойно за порицание, произлиза от скритата в нас същност, а през всеки живот тази скрита същност приема формата на противоположния пол. Чрез противоположния пол ние биваме изкушавани да извършим греха който изведе човека от състоянието на чистота и невинност, символично наричано Градината на Едем или Рай. Той живее на границата с висшите области и всеки който дръзва да търси вход за там първо трябва да победи този демон. 

### <h3 id="question-145">ВЪПРОС No.145: ТЕОСОФСКИЯТ ХРАМ ХА РОЗАТА НА КРЪСТА</h3>

Някои теософи претендират, че техния храм на розата на кръста е единствения истински орден и че Сдружението на Розенкройцерите е клон от техния орден. Моля, кажете ни какъв е истинският статус на този орден и каква е връзката му със Сдружението на Розенкройцерите? 

Отговор: Неприятен факт е, че всички водачи на окултни общества се оплакват от свои неинформирани членове които правят гръмки изказвания в никакъв случай не базиращи се на автентични факти. Едно от основните правила на Сдружението на Розенкройцерите винаги е било да живее в мир с всички други религиозни общества, да се изказва добронамерено за тях и за техните водачи при всички обстоятелства и ние никога не възнамеряваме да опорочаваме нашия идеал за добронамерено братско отношение при атака от страна на който и да било. 

Водачите на Теософското Общество следват подобни принципи. Никога не сме ги виждали в ролята на нападатели срещу някоя друга организация. Ние със сигурност знаем, че те са приятелски настроени към Сдружението на Розенкройцерите и никога не биха подкрепили подобни арогантни твърдения като това, че Храмът на Розата на Кръста е единствения истински (автентичен) орден. Тяхната позиция е меродавна. Колкото до твърдението, че Сдружението на Розенкройцерите е само клон от техния орден, достатъчно е да се каже, че Сдружението на Розенкройцерите беше основано години преди Теософския Орден на Розата на Кръста. Такива псевдо-твърдения като споменатото, се правят от ограничени, безотговорни хора и те не се подкрепят от голямото мнозинство теософи, които са свободомислещи и добре информирани относно този въпрос посредством запознаването им с нашия основен труд, Космогонията на Розенкройцерите. 

Продадени са много хиляди томове от тази книга на членове на Теософското Общество. Големи звена, като тези в Лондон и Чикаго са купували по 500 копия наведнъж; други, като тези в Бостън и Вашингтон, са купили няколко стотин копия и са повторили заявките си няколко пъти Веднъж книжарницата на Теософите започна преговори за цялото количество отпечатани книги, но понеже имахме много заявени поръчки за Ню Йорк и Лондон сделката не можа да се осъществи. Хиляди копия бяха продадени директно от Центъра в Оушънсайд на теософи и бяха получени много благодарствени писма от стотици членове на Теософското Общество. Водачи на ложи писаха ентусиазирано до г-н Хайндел за голямата стойност на тази книга като учебно помагало в техните курсове и критиката й даде много висока оценка в много от своите публикации. Последната рецензия която излезе, беше на г-н (Wedgwood) Уеджвуд в официалния орган на Теософското дружество ‘’Теософист’’, в броя от февруари 1915 година. В нея г-н Уеджвуд разглежда друга книга, но с цел сравнение споменава няколко автора, измежду които: ‘’Макс Хайндел, автор на забележителната и наистина интелигентно написана книга, Космогонията на Розенкройцерите’’. 

Той стига до извода, че ‘’Книгата на Хайндел е най-стойностната Тя излага силно рационална, последователна и разбираема концептивна схема и докато някои от пунктовете като че ли предизвикват съмнение, други извеждат интуитивно и оформят ясни заключения които са безгрешни. Несъмнено, книгата определено представлява окултна традиция. Тя се докосва до много въпроси и факти които до сега не са били разглеждани от г-жа Безант, г-н (Leadbeater) Лидбитър или от г-н (Sinnett) Синет’’. 

‘’Теософист’’, както беше споменато, е официалния орган на Теософското Общество и се редактира от г-жа Безант. Така, два от най-висшите служители на Теософското Общество и основатели на Теософския Храм на Розата на Кръста, официално са подкрепили и признали Космогонията на Розенкройцерите като труд който: ‘’ясно и определено представлява окултна традиция’’. Те са велики души които на изпитват нужда да демонстрират глупава гордост и суета посредством надменно презрение спрямо други организации, както някои които на заслужават да бъдат наричани техни последователи. Те притежават и още нещо, разум, който може да открива задоволство и радост от постиженията на други и благородството да признаят този факт. Такъв е случая и с голямото мнозинство от членове на Теософското Общество, иначе те не биха купували Космогонията на Розенкройцерите нито биха признавали нейните качества, а незначителното малцинство което претендира че Теософският Храм на Розата на Кръста е единствения истински орден и че Братството на Розенкройцерите е един клон от него – е ! Те ще разберат. 

Относно произхода на Теософския Храм на Розата на Кръста, ние сме информирани от Секретаря на Американския Клон на Теософското Общество, г-н (A.P. Warrington) А.П. Уарингтън, в майското издание от 1923 година на ‘’Американски Теософист’’: 

Основателите-учредители и върховни водачи са (Heracles, Helios, Lomia) Херакъл, Хелиос и Ломиа (това са имена възприети, може би, поради мистични съображения от г-жа Безант, г-н Русак и г-н Уеджуд от издателя) (Bezant, Russak, Wedgwood). Следното е публикувано от водачите: 

‘’В Теософското Общество има много членове, които намират най-точния начин за изразяване на своите извисени емоции във величествени и ритмични церемониални ритуали… много от тези Его имат незадоволителни резултати от проучвателната си дейност… за тези Его извършването на церемониалните ритуали е движение по пътя на най-малкото съпротивление… До сега, обаче, не е имало достатъчно възможности за Теософското Общество да изследва същността на церемониалните ритуали и мистерии. Поради това, желанието на основателите на новия орден да обединят и синтезират разпръснатите учения в трудовете на Теософското Общество както и в другите налични подобни трудове…Да подкладем отново в един огън разпръснатите пламъци на олтара на духовния стремеж…’’ 

‘’Признавайки, че съществува само един истински Окултизъм, те се мъчат да го открият в Западното му проявление с цел да обогатят, не да заменят, неговите Източни аспекти.’’ 

‘’При избора на името Храм на Розата на Кръста основателите са имали пред вид различни древни организации; едната от тях е известния Орден на Рицарите Темплиери, която е била сформирана за защита на пътуващите в Свещената Земя…По подобен начин сегашните Темплиери на Розата на Кръста имат желание да могат да се окажат достойни за Bodhisatva когато той дойде отново и да защитават мистериите с меча на духа.’’ 

Това е честно и искрено твърдение, че чувствайки нужда от церемониални ритуали като изява на духовните стремления, те са организирали Ордена на Теософското Общество на Розата на Кръста с надеждата, че то ще ги направи по- добри служители в тяхната дейност, и кой би имал нещо против, боже опази? Те не претендират, че са получили окултни инструкции за да поставят началото, както инструкциите от Храма на Братята Розенкройцери. Фактически те признават, че не знаят дали наистина има такъв храм, поне г-н Уеджеуд признава – и г-жа Безант е отпечатала това в същото списание, в което пише за Космогонията на Розенкройцерите Той се чуди какъв е източника и задава въпроса: 

‘’Има ли школи за Западен окултизъм все още съществуващи на физическо ниво? Хранилища, може би, на алхимията на Розата на Кръста, където малките мистерии все още се честват? Или това учение еманира от свръх-физически ложи на учители извън инкарнация които все още хранят в душата си доктрината на средновековния монашески окултизъм примесен, както винаги е бил, със силния оттенък на ортодоксалното Християнство? Би било интересно и би било добре да се знае.’’ 

‘’Макс Хайндел твърди, че има такъв храм и правотата му се потвърждава от факта, че той е написал Космогонията на Розенкройцерите, книга получила признанието от много хиляди мислители в Теософското Общество и извън него. Повечето от тях са надарени с интуиция, като г-н Уеджеуд, а някои и с духовно зрение. Да подлагаме на съмнение неговата скромна претенция да бъде посланик на Ордена на Розенкройцерите, имайки пред вид факта че той е написал тази книга, поражда огромната трудност да повярваме че той я е създал, защото една монументална концептивна схема за развитието на света и човека, такава каквато предлага тази книга, никога не се е пораждала в човешки мозък. Следователно, има само един възможен извод: че Макс Хайндел казва истината за това, че е бил в Храма на Розата на Кръста, че там е бил посветен в мистериите и е получил знанието изложено в Космогонията на Розенкройцерите, която той е имал привилегията да публикува и разпространява. 

‘’Също така, в подкрепа на това твърдение и като доказателство за неговата искреност и безкористност, може да се каже че той не е използвал това велико знание за собствена облага определяйки и’ възможно най-висока цена. Той е бил предупреден от Братята на Розата на Кръста да не продава ‘’Перлата на Знанието’’ която му е била поверена, и той е отишъл в другата крайност, сложил толкова ниска цена на книгата ($1.00), че е трябвало да я продава на загуба и затова е вложил лични средства при разпространяването на първите две издания. Бил е добавен ценен индекс от 72 страници към третото издание което е допълнителна информация и цената на тази хубава книга от 600 страници е била повишена на $1.50, малка добавка която плаща само разходите по отпечатването. Макс Хайндел не получава нито стотинка от продажбите на своята книга. Наистина, той би трябвало да е искрен в твърдението си, че е пратеник на Ордена на Розенкройцерите и че Сдружението на Розенкройцерите е било основано за да бъде предвестник на Ерата на Водолея, която се приближава.’’ 

И така, да обобщим: 

Теософският Храм на Розата на Кръста е един Орден основан от г-жа Безант и нейните съратници с цел да помага на стремящите се към духовно извисен начин на живот чрез церемониален ритуал, създаден от основателите. 

Сдружението на Розенкройцерите е Предвестник на Ерата на Водолея, провъзгласяващ Мъдростта на Религията на Западния Свят (страните в които Християнството е официална религия) формулирана от Братята на Розата на Кръста и публикувана от техния пратеник Макс Хайндел в Космогонията на Розенкройцерите. 

Съжаляваме, че трябва да признаем, че няма никаква връзка между Братството на Розенкройцерите и Теософския Храм на Розата на Кръста или който и да е друг Орден на Теософското Общество. Ние имаме високо мнение за тяхната организация и искрено уважение към много техни членове с които се познаваме лично, но ние сме напълно привърженици на Религията на Западната Мъдрост. Ние безрезервно вярваме в Западните методи за Западните хора и поради това сме принудени от силата на логиката да застанем на позицията, че нашите теософски приятели, всъщност напълно искрени, грешат в своите опити да разпространяват и популяризират сред хората от Запада една религия дадена от боговете на хората от Изтока. 

Наистина, ние много се зарадвахме в началото, когато научихме че е бил основан Храм на Розата на Кръста от водачите на Теософското Общество защото приехме това като индикация, че те са открили истинската Христова Светлина и са решили да следват пътя на ‘’Мъдреците от Изтока’’ които са пътували на запад следвайки Христовата Звезда към Витлеем. Обаче, бяхме много разочаровани отбелязвайки изявлението им за мотивите за изучаване на Западния окултизъм, Розенкройцеризъм, както е обявено в този нов храм: ‘’с цел да обогатяват, не да заменят или изместят неговите източни аспекти’’. 

Следователно, целта на Теософското Общество и техните подопечни Ордени е диаметрално противоположна на целта на Братството на Розенкройцерите, както Изтока на Запада и колкото и искрено да е нашето лично уважение към индивидуални членове, ние не можем да работим заедно с тях като организация. 

От това не следва, че ние задължително трябва да ги нападаме или че ще отвръщаме със същото на членове които не следват линията на ръководството на Теософското Общество и които правят изявления които смятаме, че са във вреда на достойнството на нашата Асоциация. Нека да бъдем внимателни, по-добре, за да не предизвикваме подобни забележки. Нека спокойно и тихо, но непрестанно да разпространяваме и популяризираме Религията на Западната Мъдрост и да подчертаваме факта, че тя е западния метод за западните хора. Така ще подкрепяме усилията и работата на Старшите Братя по-добре отколкото с безполезни аргументи с които само си губим времето и които не убеждават никого, защото убеждението идва от вътре. 

Забележка: Откакто горното беше написано, Теософският Храм на Розата на Кръста се разформирова и зданието на техния Американски Център се превърна в Католическа Църква където се черкуват предишните Темплиери. Ако техният ‘’Храм на Розата на Кръста’’ беше основан от Старшите Братя, които са Йерархия на Школата на Западната Мъдрост той щеше да просъществува векове, вместо година или две. 

### <h3 id="question-146">ВЪПРОС No.146: ДА СЕ ОСТАВЯТ ЛИ ДЕЦАТА С ДЕФЕКТИ ПО РОЖДЕНИЕ ДА УМИРАТ</h3>

От окултна гледна точка правилно ли е или е погрешно да се остави новороденото дете с дефекти да умре, какъвто беше случая на Болингер (Bolinger)? Моля изкажете вашето мнение по въпроса. 

Отговор: Ако разглеждаме увредените като отделна група, необходимо е първо да се разбере, че Духът няма дефекти. Той е имал многобройни преминали животи през които е сял семена и е жънал съответния житейски опит. Опитности, които не са могли да бъдат пожънати през даден живот, са били прехвърляни в следващия живот или в последващи животи и там са узрявали. Никой от нас, обаче, не е в състояние да изрази в едно тяло всички опитности които е събрал през многото си предишни животи и поради това ние имаме, само привидно изглеждащи, много недостатъци, което е установено при изследвания на учени мистици, установено е че много хора без образование и принадлежащи към селската или работническа класа, през този живот под хипноза или в транс могат да говорят гръцки или старо-еврейски,или да дискутират на научно ниво трудно разбираеми за обикновения човек теми. Очевидно е, че Духът може да бъде оприличен на самороден диамант който постепенно бива полиран чрез колелото на жизнения опит. През всеки живот една нова страна на кристала позволява на светлината да проникне и прибавя тази светлина към другата вече приета през полираните плоскости в продължение на много предишни животи. Чрез този процес в бъдеще ние ще достигнем до съвършената светлина която ще ни направи божествени. 

Поради нашите ограничени възможности за възприемане ние наричаме определени действия зло, а други добро, въпреки че от по-широка гледна точка това е просто въпрос на жизнен опит. Някои качества на характера или стени на духовния диамант изглеждат приказно красиви през този живот. Поне не изглеждат различно от нормалното и затова ги наричаме перфектни. Други се различават от съответните качества на другите хора и ние, поради това, в невежеството си ги наричаме дефектни.Подобно е и при тялото. Въпреки че, всъщност никой от нас не притежава перфектно тяло, независимо от това ние приемаме един средно статистически стандарт и всичко което не се вмества в този стандарт ние наричаме дефектно. Ние позволяваме на тези които психически на се различават много от общата маса да се движат наоколо необезпокоявани, но затваряме тези които изглежда да имат безспорно различно психическо поведение. Ние не обръщаме голямо внимание на обикновените деформации на тялото, но окачествяваме тези които се различават съществено от нашия стандарт като увредени.Някои си мислят, че имат правото да унищожават всичко или всеки който не се вмества в стандарта, който те приемат за нормален. 

В действителност, нормалният организъм е резултат от определен начин на живот в предишни съществувания, който начин тогава е бил стандартен. Но така наречените дефекти умове и дефектни тела, са резултат от усилията на Духа да бъде свободен да се движи в границите на, както бихме го нарекли, нестандартен начин на мислене и действие. Затова гениалността и лудостта винаги са били братя близнаци и всеки лекар който се опитва да скъси живота на човек, за който мисли че е дефектен, е все едно да бъде отговорен за лишаването на света от един велик гений когато е решил да избави света от едно нещастно създание което ще бъде бреме за себе си и за околните през своето съществуване. Поради това, дори от тази гледна точка би било абсолютно против интересите на обществото да се позволява на когото и да било да решава своеволно дали едно дете да живее или да умре. Дълг на всеки лекар е да прави всичко по силите си да удължава живота на тялото, така че Духът да може да придобива жизнения опит заради който е дошъл. Ако този живот трябва да бъде скъсен, природата ще се погрижи да направи това. 

Проучването на случая Bolinger показва, че този Его живял предишния си живот като монахиня и е бил изгорен на клада. Резултатът е бил такъв, че той е загубил плодовете от този живот и под въздействието на закона за детската смъртност се е наложило неговото тяло да умре скоро след раждането си. Така че, никаква операция не би могла да спаси живота в този случай, но това не може да оневини факта, че докторът е пренебрегнал дълга си като не се постарал да спаси живота. Не би трябвало да се опиват причините, които са довели в предишния живот до трагедията която го е прекъснала и е допринесла за така нареченото увредено тяло в настоящето, в публикации за широката публика. Достатъчно е да се каже, че Духът сега е на Първото Небе и там ще получи обучение по нравственост и етика, което ще възстанови плодовете от жизнения опит придобити през предишния нещастен живот. И така, когато бъде роден отново след няколко години той вероятно ще има съвършено нормално тяло. 

() - * - Вероятно детето умира скоро след раждането за да не се запише жизнен опит от този живот и така ‘’загубения’’ жизнен опит от предишния живот да може да бъде усвоен. 

### <h3 id="question-147">ВЪПРОС No.147: ПСИХОМЕТРИЯ</h3>

Бихте ли били така любезни да обясните какво се разбира под психометрия? 

Отговор: На науката е известно, че историята на земята през различните епохи може да бъде разчетена от съответните учени. Праисторическите животни и растения могат да бъдат реконструирани или възстановени по техните фосили – вкаменелости. Могат да се проследят катастрофалните последици от големи вулканични изригвания. Следите на ледници, които са се разтопявали преди хиляди години, са така ясни, като че ли сега се движат към океаните. Ерозията на скалите причинена от водата сега се открива в пустините и разказва историята за промените на релефа и на климатичните условия и дава толкова точна информация, като ако би била записана на страниците на книга. 

Но, хората които могат да виждат с духовно зрение, имат достъп до по-дълбок запис който съвпада с геологическите открития и допълва веригата от фактите разкрити от науката геология. Следите оставени върху скалите от топящите се ледници и течащите води са като белезите по тялото на войника нанесени от битките, по които може да се възпроизведе хода на битките които са ги причинили с достоверност зависеща от въображението на наблюдателя. Този начин на заключение, дедукция, не дава съвсем точна информация. По-добре самият войник да разкаже как е получил белезите, така че със сигурност бихме получили по-пълна и правдоподобна информация отколкото чрез метода на дедукцията. 

Подобно, ако природата би могла да ни разкаже историята на миналото, ние бихме получили автентична информация за случилото се през миналите периоди с тяхната разнообразна флора и фауна. 

Че това е възможно за човек притежаващ така нареченото второ зрение е известно на милиони хора. Отпускайки се напълно, ако те вземат парче от лава изхвърлено при вулканично изригване, те виждат като на филмова лента катаклизма на който това парченце е било свидетел. Когато вземат едно писмо и го притиснат до челото си те могат да видят човека който го е написал, стаята в която го е писал и други детайли. Но обърнете внимание на следното, без това писмо или парчето лава психометристът не може да види нищо, и понякога той вижда неща които не би искал да гледа. Нито пък има силата (способността) да изключи такива видения и сцени. Затова тази способност има съмнителна стойност, би могло да се каже в заключение. 

Друга група от ясновидци е култивирала способността за четене Паметта на Природата когато пожелае, чрез специална тренировка и подходящ начин на живот предназначен да увеличи етерната аура обгръщаща всяко същество или обект. 

Много е написано в публикациите на Розенкройцерите за Паметта на Природата и голяма част от нашата информация е придобита от този източник посредством метода на положителното или активното проучване. Трябва сериозно да предупредим нашите читатели за опасностите които съществуват ако те се опитват да събудят пасивната фаза на тази способност. 

### <h3 id="question-148">ВЪПРОС No.148: ПОСЛЕДСТВИЯ ОТ ГОРЕНЕ НА ТАМЯН</h3>

Ще се усилят ли вибрациите в едно помещение ако в него се запали тамян или други ароматични треви, и ако да, какво растение да използваме? 

Отговор: Когато безтелесни Духове желаят да установят контакт с хора които са все още в плът, те трябва да имат тяло-носител с достатъчна плътност за да се допрат до мозъчните центрове или при определени условия до координиращия механизъм на церебелума (малкия мозък). Ако им се предостави такъв носител тези Духове могат, и наистина го правят, да въздействат физически, нравствено или психически върху своята жертва, съобразно своето предразположение. 

Очевидно е, че не е задължително Духът да бъде хуманен само защото няма тяло. Има повече бурени отколкото цветя във физическия свят и има повече зли (защото не са еволюирали достатъчно) Духове в невидимите светове отколкото добри и възвишени. 

Когато някой гори ароматни треви в дадено помещение, пушекът и миризмата които виждаме и усещаме са материални с такава плътност, че могат да се използват от дадена категория Духове, чиито вибрации са в резонанс със честотата на вибрациите на това растение което се изгаря. Когато един обучен и способен окултист, който е развил духовно зрение и е в състояние да вижда различни същества в невидимите светове, е приготвил смес от тамян която той е направил така, че да предоставя носител само на Духове със добронамерена припода и които са склонни да усилват вибрациите на хората които дишат тамяна и Духовете заедно с него, то тогава това би било от помощ в процеса на молитвата за разширяване на съзнанието на молещите се за единение с Божественото. 

От друга страна, ако тамянът се приготви от човек незапознат окултизма, може би от някой който има егоистични подбуди, тогава тамянът се явява тяло-носител на духове с подобна природа които се обличат с пушека и аромата, влизат в телата на присъстващите в помещението в което гори тамяна и им влияят. Също така, възможно е, ако тези въздействия продължават дълго време, обсебващите Духове да придобият такъв контрол над своите жертви, че да ги доведат до безумие, да предизвикат епилептични припадъци с пяна на устата и т.н. или да предизвикат невротични движения на тялото подобни на тъй наречения танц на Св. Витус. Затова практикуването на горене на тамян е много опасно и решително не се препоръчва. 

### <h3 id="question-149">ВЪПРОС No.149: ОТГОВОРНОСТТА НА ВЛАСТИМАЩИТЕ</h3>

В една лекция която неотдавна изнесохте вие ни казахте, че Расовите Духове въздействат върху някои личности като ги подтикват да вземат участие в крупни и влиятелни световни движения. Ако тези движения не притежават справедлива кауза, дали личността ще носи отговорност за това? Дали тя ще трябва да страда поради това? 

Отговор: Твърдението беше изказано в лекцията от септември ‘’Нашето невидимо правителство’’, че божествените йерархии които ръководят еволюцията от невидимите светове винаги намират един Его, който е силен или за добро или за зло, когато е назряла необходимостта да западне една стара нация или да се издигне нова. Обаче, би било невъзможно да се накара един Дух с брутална и тиранична природа да играе себе-жертвена и благородна роля. Той не може да си промени характера както вълкът не може да промени нрава си, един Дух с възвишена природа няма да се съгласи да играе ролята на жесток господар и тиранин. 

Всеки един от тях би действал в хармония със своята основна природа и затова божествените йерархии винаги избират някой чийто характер е подходящ за ролята която те искат той да изпълнява в приближаващия се кризисен период и го поставят в позиция от която той ще има силата и властта да изпълни длъжността си, за добро или за зло. При това положение, той става поне отчасти отговорен за своите действия и носи последствията от тях Ако той действа по посока на доброто и неговите благородство справедливост и алтруизъм помагат за възхода на една нация, водейки я през рифовете и плитчините на нейното детство, както например Джордж Вашингтон, тогава той естествено ще се радва на голямо уважение и слава и в някой бъдещ живот когато ще му бъде предоставено властването над други на които също да може да помага. Ат друга страна, ако той играе ролята на Нерон разрушавайки една велика империя правейки, както е казано за един от царете на Израел ‘’зло с двете си ръце’’, естествено резултатът ще бъде мъка и страдания. Може би той няма да може да бъде накаран да изпита цялата болка която е причинил, както и Джордж Вашингтон не може да получи всичките блага които са получили милионите облагодетелствани от неговата мъдрост и алтруизъм, но всеки един от тях със сигурност ще получи възможно най-многото което може да понесе или толкова колкото е необходимо за да стане единият добър човек, а другият още по-добър. 

### <h3 id="question-150">ВЪПРОС No.150: ПРЕДНАЗНАЧЕНИЕТО НА ФИЗИЧЕСКОТО СЪЩЕСТВУВАНЕ</h3>

Ясно ми е как ние можем да научим важни уроци относно тази физическа проява на живота, но не разбирам защо този физически свят е нужен за да ни учи на етичност и морал Щом като е възможно да се учим на етичност и морал във висшите светове защо е нужен физически свят или както ние го наричаме физическия израз на живота? 

Отговор: Да и не. Всички други светове в никакъв случай не са физически, дори за тези които ги населяват. Съвършено вярно е, че човек усеща ръкостискането с приятел в невидимите светове точно като го чувстваме тук, но това е така само защото ние си мислим, че има съпротивление при допира на неговата ръка до нашата. Ние правим това несъзнателно, разбира се, но ефектът е същия. Това придава съпротивление на ръцете ни и ръката ни спира там където мислим че среща другата ръка, точно така както би се спряла от твърдите плът и кости тук, на този свят. Обаче, ако не си измисляхме това съпротивление, когато потупваме приятеля си по рамото при първоначалната радост от срещата, ръката ни би преминала направо през неговото тяло и ние можем да преминем през неговото тяло винаги когато поискаме, или през тялото на всеки друг, без да изпитаме неудобство нито ние нито той. Тук, във физическия свят такова нещо, разбира се, е невъзможно. Тук всичко е твърдо, в сравнение с там, но точно това качество придава стойност на физическия свят като училище за правилно и точно мислене, защото той е точно това, както е обяснено в Космогонията на Розенкройцерите. 

Там е даден пример как един изобретател може да моделира в ума си, от умствено вещество (материята от света на мисълта), един двигател или някаква машина която е създал да действа по определен начин. Устройството което той така е визуализирал има колета които се въртят перфектно и цялото съоръжение работи безотказно, но когато се стигне до момента когато той да е в състояние да изложи идеята си в чертежи, така че майстор да може да я изработи и да я пусне в действие, много вероятно ще се окаже че проектът има нужда от промени защото някои от колелата направени от стомана няма да се движат плавно когато се зацепват едно с друго, така както плана е бил създаден в неговата умствена материя. Тогава той ще бъде принуден да преработва своята идея по начин показан от физическия и’ модел, да се изработват нови модели докато моделът не се задвижи перфектно. По този начин, неговите мисъл и идея се коригират от грешките които стават явни във физическия свят. 

Ако не съществуваше физически свят той нямаше изобщо да разбере, че трябва да коригира невярната си концепция, а много е важно той да се научи да мисли правилно. Малко по малко, ние се учим и когато сме достатъчно еволюирали няма да работим с ръцете си когато творим, а ще пораждаме идеята за това което искаме да сътворим в ума си и след това ще изричаме словото което ще я превръща в създание. И тези създания няма да бъдат просто машини. Те ще бъдат живи същества. Затова, ако не сме се научили да мислим безпогрешно, ние ще създаваме чудовища които ще трябва да бъдат унищожавани заради злата природа която ще придобие който и да е обитаващ ги Дух. 

Това ни приближава до вашия въпрос за етичността и морала. Има поговорка: ‘’Хубав е този който прави добро’’, и друга: ‘’Красотата е само отвън кожата’’, от друга страна обаче, не може да се отрече че лицето е огледало на душата. Казваме за някой който има добро лице и за друг със зло изражение, показвайки силата на мисълта да моделира плътта в съответствие с етичността и морала на личността. Затова ние изучаваме етика и морал тук, а трябва да ги изучаваме за да разбираме как да си служим с тях за да изграждаме формите и качествата на обектите които ще създаваме. За да станем напълно ефективни и успешни инструменти, обаче, нашите етичност и морал трябва да станат хиляди пъти по- интензивни, както по-горе споменатия пример за мисълта. Мисълта има пълната си мощ в нейните собствени ефирни области, но е препятствана когато действа в материята със съпротивление на физическия свят. Подобно, и етичността и моралът са затруднени. Те обаче, се развиват посредством практика и упражнения, както се развиват мускулите, и не би било възможно да има упражнения освен в свят в който съществува съпротивление. That is a slow process but it makes for efficiency. 

Ако си припомните закона за детската смъртност, ще си спомните че малките деца, които умират при нещастен случай или някакви други стечения на обстоятелствата, не отиват в чистилището а биват взимани направо на Първото Небе и там състрадателни души ги учат на етика и морал които те е би трябвало да научат в своето предишно чистилище (преди да се родят и да умрат като деца). Нека да предположим, че един от уроците които един Его трябва да научи е съчувствие, защото е бил жесток и груб в предишния си живот. Може би той е измъчвал физически животни или е измъчвал душевно човешки същества и това му е доставяло удоволствие. Такова малко дете тогава ще бъде заведено в чистилището по времето когато един Его с такива наклонности е изживявал своето пречистване там и е изкупвал жестокостта от действията си. Тялото на детето тогава вероятно ще се вмести в тялото на желанията на другия човек и ще чувства това което той чувства – страданията на измъчваните животни поради физическата болка и страданията на неговите човешки жертви от душевната болка. По този начин детето ще извлече много бързо поуката която трябва да бъде научена и ще бъде готово много скоро за прераждане. И така, и двата свята, и невидимите и видимият играят своята роля учейки ни на етичност и морал и без съмнение и двата са необходими или мъдрите същества които ни водят по пътя на еволюцията биха открили други по-ефикасни начини за да ни научат на това което е необходимо да научим. 

### <h3 id="question-151">ВЪПРОС No.151: ИЗГУБЕНИ ДУШИ</h3>

Има ли някакво основание твърдението в ученията на някои окултни школи за изгубени души и изоставащи? Аз прочетох в една книга ярко описание на едно място наречено Авитчи, където пребивават душите които са в последния етап преди да се разпаднат (преди дезинтеграция). Въпросната школа изглежда твърди, че някои души подлежат на процес на обратно развитие, ставайки все по-елементарни при всяко следващо въплътяване, докато окончателно бъдат заличени като индивидуални души чрез абсорбиране в Космическата Душа. Така както аз разбирам Учението на Розенкройцерите, всички души без изключение се намират на спирален път на развитие, който върви нагоре и въпреки че може да има връщане назад между два последователни животи във физическия свят, в края на краищата резултатът е напредък – прогрес, а не регрес. Не вярвам, че в някоя част на Учението на Розенкройцерите съществува твърдение, че някои души търпят обратно развитие и накрая биват анихилирани?Горните разсъждения важат, също така, и за изоставащите Бихте ли били така любезни да ни изложите правилното учение относно този въпрос. 

Отговор: Розенкройцерите учат, че животът е велико училище където има ученици на всички различни нива на развитие. В най-напредналия клас има такива, които са усвоили почти всички възможни уроци които могат да бъдат научени при сегашните условия и околна среда и те са в процес на издигане в други условия, където ще им бъдат предоставени повече възможности за развитие напред. Също така има и назадничави Духове в по-долните класове, които ако може така да се каже, са били мързеливи и не са се възползвали от възможностите за напредък. Между най-долните и най-горните класове има голям брой градации, определени тестове – изпити се провеждат с човечеството като цяло в различни моменти от еволюцията, точно такива каквито учениците държат в училище в определено време от годината, с цел да се определи доколко са готови да преминат в следващия по-горен клас. Тези които са издържали изпита преминават, докато тези които са се провалили се задължават да повторят годината в същия клас за да могат да научат уроците които се изискват и които са база за по-нанатъчен напредък. Тези които издържат успешно изпита са спасени, а тези които са скъсани са изгубени за класа като цяло. Обаче, това е само временно и тези които са изостанали могат да наваксат и при следващия изпит дори да изпреварят тези които успешно са се били представили миналата година. Тогава тези, първите от миналата година, ще бъдат изгубени. 

Така е и в училището на живота. Тези които се провалят на изпита в определено време и са временно ‘’изгубени’’ могат да наваксат и дори да изпреварят онези които преди това са ги били изпреварили. Това е вярното учение относно така наречените изгубени души и Библията го потвърждава. Гръцката дума aionian е преведена дълговечен, вечен, но тя няма такъв смисъл като безкраен период от време. Речникът на Liddell&Scott дава следното значение: ‘’период от време, неопределен период, продължителност на живота’’, и така им е приписано вечно щастие. На тези които са се провалили им е приписано вечно наказание да останат в по-долния клас в училището на живота. Грубо казано обаче, доктрината която твърди че една душа или един Его могат да бъдат загубени, в смисъл на анихилирани, е напълно безоснователна, както е казано ‘’в Бог ние живеем, движим се и съществуваме’’, така че ако дори една душа бъде изгубена, част от Бога ще бъде изгубена. Това, разбира се, е немислимо. 

Казано е, че няма правило без изключение и има едно положение което почти дава основание за учението относно Авитчи разпространявано от Източните школи. Съгласно тяхната философия има две състояния (не места, а състояния) на съзнанието, Авитчи и Нирвана. Те обясняват, че когато Духът чрез многократно повтарящи се въплътявания и животи е водил във висша степен възвишен начин на живот, е достигнал състояние на върховна духовност, и тогава бива абсорбиран от Космическата Душа както капка роса бива погълната от морето. Неговото индивидуално съзнание плюс плодовете от всичките му животи се поглъща от Универсалния (Всеобщия) Дух и това състояние според Източното Учение е състояние на висше блаженство. Обратното, тези които чрез съществувания на непрекъснато зло са преминали определена граница, започват да потъват все по-надолу по скалата на развитието и тъй като тяхното съзнание е така наситено със зло, че не е останало място за доброто, индивидуалното съзнание постепенно бива изчиствано от тях в усилието да се изтрие злото, докато накрая Духът остава гол и безсъзнателен. Тогава той бива абсорбиран в Космическата Душа, носещ със себе си само мъка и разочарование от най- интензивно естество. Но това учение за доброто и злото, както вече беше споменато е в противоречие с Ученията на Западните Мистерийни Общества и може да се приложи само в случаите на изключително зла черна магия. В никакъв случай, обаче, Духът не е загубен, а само плодовете от неговото странстване в материята. Тъй като ние имаме на разположение безкрайност за нашата еволюция можем да бъдем сигурни, че дори и такъв Дух ще има възможността по- късно да се присъедини към хода на еволюцията, което ще го направи себе- съзнателна творческа (креативна) интелигентност. 

### <h3 id="question-152">ВЪПРОС No.152: ЕВТАНАЗИЯ</h3>

Дали ‘’легализираната евтаназия’’ или непротиворечащото на закона умъртвяване на стари, недъгави и страдащи хора които желаят смъртта, такава за която аз четох че се практикува в някои щати, е оправдана според вашето мнение? 

Отговор: На пръв поглед и от гледна точка на хора които не са запознати с учението на окултизма, такава мярка би заслужила определено одобрение. Повечето хора при вида на животно страдащо в агония и без изгледи за подобрение, биха се почувствали подтикнати от хуманни инстинкти да го избавят от страданията му и тук възниква въпросът: ‘’Защо да не правим същото и за нашите събратя хората? Защо да ги оставяме живи в нечовешки страдания може би за месеци или години когато знаем, че нямат шанс да си възвърнат здравето и че те желаят и се стремят към смъртта която да ги избави от мъките?’’, което изглежда трябва да се приеме без възражения. Обаче, когато знаем какво гласи законът за причинно-следствената връзка и сме сигурни, че каквото посеем това ще пожънем, ако не през този живот, през някое бъдещо съществуване, въпросът се явява в друга светлина. 

Ние не можем да избегнем задълженията си. Страданието което ни сполетява е нужно за да научим определен урок или да смекчи характера ни.Единственият начин да съкратим това страдание е като се постараем да разберем защо сме в това състояние което ни причинява болка. Ако е рак на стомаха, как сме злоупотребявали с този орган? Чрез преяждане с храна до степен противопоказана за нашия организъм? Сърцето ли е? Колко пъти сме си изпускали нервите и сме беснеели като луди, подлагайки тази част от нашето тяло на неимоверно напрежение? Или някой друг от органите на нашето тяло е отслабнал и обезсилен? Може да бъдем сигурни, че по някакъв начин, или през този живот или през някой от предишните, сме злоупотребили с тялото си по такъв начин, че да предизвикаме болест причиняваща страдание. В противен случай сега нямаше да страдаме и колкото по-скоро приемем урока присърце и започнем да водим по-добър начин на живот, повече в хармония със законите на природата които сме пренебрегвали, толкова по-скоро страданията ни ще свършат. 

Винаги е в нашите възможности и зависи само от нас да променим условията, въпреки че разбира се не можем да изцерим за един ден това което сме повреждали в продължение на години или животи, но със сигурност няма друг начин да се постигне трайно излекуване. Дори, прилагайки евтаназията легализирана със закон, страданието се съкращава, но можем да бъдем сигурни че човек, който е освободен от тялото си по такъв начин, се роди отново неговото ново тяло-носител ще има тенденцията да развие същото заболяване от което се е освободило по такъв погрешен начин. Освен това, както подробно е обяснено в Космогонията на Розенкройцерите, това наше физическо тяло е формирано в една невидима матрица която се нарича архетип и докато архетипът съществува нашето физическо тяло остава живо. Когато смъртта настъпи вследствие на естествени причини, а дори и при така наречените нещастни случаи (които не са случайност, а събития служещи за прекратяване на живота и включени в схемата сътворена от невидимите опекуни на човешкия род), архетипа бива разрушен и Духът отлита. 

Едно самоубийство, обаче, е друг случай. При него архетипът съществува и след смъртта в продължение на години докато дойде моментът когато смъртта би трябвало да настъпи по естествен начин и бидейки в невъзможност да притегли към себе си физически атоми, той причинява на самоубиеца през тези години на след-смъртно съществуване непрекъснато чувство на болка, нещо подобно на чувството на разяждащ глад или на изключително силен зъбобол. Ако тази процедура, за която споменавате, стане закон и на определени хора бъде официално разрешено да извършват действия които са еквивалентни на самоубийство на други (защото това всъщност представлява това деяние), няма съмнение че тези хора ще страдат през посмъртното си съществуване по същия начин както самоубиец който сам е погълнал отрова или сам си е прерязал гърлото. Тази процедура е много опасна и в други аспекти и ние се надяваме, че подобни практики ще бъдат санкционирани от закона. 

### <h3 id="question-153">ВЪПРОС No.153: ЕСТЕСТВОТО НА ВИСШИЯ АЗ</h3> 

Каква част от тройния Дух е висшия Аз? Дали той е Божествения Дух? 

В Космогонията се твърди, че Човешкият Дух е Его? Is the Life Spirit not a part of the Ego? 

Дали целият Его е на физическото ниво през земния живот или само част от него, както твърди Хиндуизмът? 

Отговор: Висшето Аз е тройния Дух: Божествения, на Живота и Човешкия, но не бива да се мисли за тях като за разделени един от друг. Духът е неделим както бялата светлина която идва от Слънцето през междузвездното пространство, Но както светлината може да се разложи на три първични цвята – синьо, жълто и червено – когато преминава през по-плътната атмосфера на земята така също и Девственият Дух се явява като троен по време на проявлението, защото около него са разположени слоеве от материя с различна плътност. Когато той е обвит само със субстанцията на Света на Божествения Сух, тогава той е Божествен Дух, когато Божествения Дух допълнително придобие обвивка от материята на Света на Духа на Живота, тогава той става Дух на Живота; и когато накрая се облече в материята на Областта на Абстрактната Мисъл, той става Човешки Дух – Его. Това е така, защото Девственият Дух обвит в тези три пластове от материя е изключен от универсалното (всеобщото) съзнание на неговия Божествен Отец и бидейки така ослепен от материята, че да не може повече да вижда нещата от космическа (всемирна) гледна точка когато е насочвал погледа си навън, той обръща своето съзнание навътре и се възприема като отделен и отделно от всички други. И така, той е Его – един индивид, една индивидуалност. В този момент се ражда егоизъм и започва привидната, мнимата отделност. 

Когато Човешкият Дух притегля около себе си, за да може по-добре да се изразява, по-ниските и по-плътни носители – ума, тялото на желанията, виталното тяло – като се спуска в тях, потъвайки чак до Физическия Свят, той отново придобива съзнание за външната заобикаляща го среда. Тогава, бидейки загубил знанито за Света на Бога от където той произхожда и от където е дошъл, той започва да завладява физическия свят и да го подчинява на своите собствени цели. 

В това отношение той рязко се различава от другите три царства – минералното, растителното и животинското. Груповият Дух на минералите за сега се е спуснал само до региона на Абстрактната Мисъл. Затова съзнанието на минерала наподобява състоянието на транс. Груповият Дух на растенията се е спуснал до региона на Конкретната Мисъл. Затова съзнанието на растението прилича на това което ние имаме по време на дълбок сън без сънища. Груповият Дух на животните се намира в Света на Желанията, който е следващият най- близо до света в който живеем ние. Така че, съзнанието на животното е едно вътрешно картинно съзнание, подобно на това което ние имаме когато сънуваме, картините се изпращат от Груповите Духове на животните за да отпечатат в съзнанието им какво да правят. Само Човешкият Дух, от всички царства на еволюиращия живот, е един индивидуализиран Его и се спуска в телата-носители които са изградени във физическия свят, през дневните часове на будуване. Така ние сме достигнали до будното съзнание, при което сме напълно съзнателни за всичко което се намира в заобикалящия ни свят в който ние функционираме и сме в състояние да използваме собствения си разум, да изразяваме желанията си и емоциите си и да действаме както ни диктува нашето индивидуално Висше Аз – вътреживеещият* Дух, Его. 

() - Indwelling* - преведено е навсякъде като ‘’вътреживеещ’’, но би могло да се разбира, също така, и като ‘’вътреобитаващ’’ – както например човек който живее в дадено жилище или обитава това жилище. 

### <h3 id="question-154">ВЪПРОС No.154: СЕИТБА БЕЗ ЖЪТВА</h3>

В първата лекция, която ни изпрати г-н Хайндел, той споменава нещо за задължения към нашата съдба и за това, че сме в състояние да ги ликвидираме при определени условия.И сега, това което аз искам да разбера е следното:Какви са тези определени условия? Разбирам, че сега аз мога да градя за бъдещето и че това което става вътре в моето съзнание, аз мога да контролирам в зависимост от това колко е силна волята ми и колко е голямо желанието ми да се опитвам да правя това което е правилно. Но какво става с усилията породени от пагубно влияние? Какво се случва с някой, който си живее като обикновен човек, но се случва да кривне по грешен път? Не започва ли той нещо от което няма изход? Или той може чрез силното си желание да преодолее ниската си природа и да си изгради по-добър характер, да заличи последствията от своите прегрешения? Това е въпроса, по който аз и една моя приятелка много пъти сме спорили. Тя се придържа към тезата, че когато знаем за някаква злополука, която трябва да ни се случи, ние можем да я избегнем като не се доближаваме до мястото където нещастието вероятно ще се случи, но на мен не ми се струва възможно да можем да избягаме от миналото. Ако това би било възможно, ние не бихме си изграждали добродетели като се отказваме и лишаваме от каквото и да било. Разбира се, това е повече или по-малко фантастичен поглед върху същността на въпроса, но аз вярвам в необходимостта от това да си налагам ограничения като човек. Въпреки че понякога ритам срещу остена, едновременно с това се отвращавам от себе си, че съм толкова слаб. 

Отговор: В този въпрос има един важен пункт който изглежда вие сте пропуснали да вземете под внимание, който обаче ясно е изложен и на който е наблегнато в нашите трудове. ‘’Всички закони на природата(всемира) включително законът за причинно- следствената връзка при тяхното действие в човешкия живот се управляват от велики Същества от сублимна духовност суперлативна мъдрост’’. Този закон не действа сляпо, на принципа на око за око и зъб за зъб, а тези велики Същества и техните действащи сили ръководят всичко с мъдрост която е отвъд обхвата на нашия ограничен разум. Установено е било, обаче, че където се появи желание или тенденция или възможност да се избяга от жътвата на страданието което се е насъбрало от определена зряла съдба, такива намерения винаги биват осуетявани чрез друго събитие посредством невидимите администратори на този закон. 

Може да прочетете отново в Космогонията на Розенкройцерите за един професор, който беше предупреден от г-н Хайндел, че ако излезе от дома си на една определена дата ще му се случи катастрофа при която ще бъдат наранени определени части от тялото му, и как професорът объркал дата и помислил, че определеният 28ми е всъщност 29ти, и на 28ми заминал за друг град за да изнася лекция и е пострадал както е било предсказано, при железопътна катастрофа. Този случай, може би, ще илюстрира същността. Човека е бил предварително предупреден, той повярвал в предсказанието и е имал намерение да се съобрази с предупреждението, но без съмнение страданието предизвикано от тази катастрофа е било задължително за него с цел изчистване на минали прегрешения. Затова прилагащите закона за причинно-следствената връзка са предизвикали забравянето на точната дата. 

Този принцип, също така, действа и по друг начин. Вие сигурно си мислите, че няма начин да се избегне жътвата на миналото, но има. Ние много пъти сме подчертавали факта, че Бог, или природата, или че действащите сили прилагащи този велик закон не се стремят към ‘’реванш’’ с нас или непременно да си получим заслуженото. Те за да бъдат от полза за нас, а не за да ни наранят и въпреки че те ни ограничават по определен начин, точно както ние ограничаваме свободите на своите деца с цел да ги предпазим от невниманието и неблагоразумието им, които са опасни за тях. Когато чрез наши минали действия ние сме си натрупали определено количество възмездие и заслужено наказание което трябва да се отработи през някакво бъдещо време, но след това осъзнаем грешките си, обърнем нова страница и започнем да живеем в съответствие със закона който преди това сме пренебрегвали, тогава чрез това действие ние изтриваме погрешно стореното, що се отнася до определеното прегрешение. Посредниците на великия закон, виждайки че сме престанали да грешим в този аспект, няма да ни наложат страдание. Запомнете това: всички закони на природата (всемира) са подчинени на божествено (интелигентно) разумно управление, защото това е разликата между фаталистичната и духовната гледни точки. Ръката на Бог, чрез Неговите посредници е навсякъде, от най-великото, каквото е движението на планетите по техните орбити, до най- тривиалния детайл като падането на едно врабче. Действителен факт е, че в Бог ние живеем и се движим и съществуваме. Той се грижи с любов за нас навсякъде и във всичко и нищо не може да ни се случи което нее в съответствие с неговия божествен план. Този план със сигурност не може да бъде пагубен. 

### <h3 id="question-155">ВЪПРОС No.155: ПРЕДСКАЗАНИЯТА НА МАЙКА SHIPTON</h3>

Приемате ли предсказанията на майка Шиптон за верни? 

Отговор: Половин век преди да бъде открита Америка, ‘’Майка Шиптон’’, Йоркширкската пророчица, е предсказала откриването на непозната страна в която ще има изобилие на злато. Тя е видяла днешните автомобили и влакове и многото катастрофи които те ще причинят, телефона и телеграфа, подводниците, самолетите и корабите които ще изместят параходите. Тя е предсказала големите световни политически катаклизми, предимно във Франция, нейния съюз с Англия и обединението на англосаксонските раси, което понастоящем ще се разпадне защото не може да се противопостави на войната. Тя е прозряла реабилитирането на евреите и връщането на популярността им, безпределното разпространение и влияние на науката дори сред хората от най-ниско потекло, завършвайки с предсказанието за някакви катаклизми на земната кора при което стари континенти ще се слеят и ще се появят нови земи, а през 1991 година, тя предсказва края на света. 

Последното пророчество, може би, ще накара повечето от нас да поклатят скептично глава, но ако помислим малко по въпроса тази идея няма да ни се стори толкова фантастична. Знаем, че катаклизми на земята са се случвали в миналото, земетресения и вулканични изригвания ни показват че подкоровата активност в никакъв случай не е престанала. Авторът е виждал през последните няколко години огромни подкорови каверни пълни с нефт и газ, които започват от Мейн и продължават под целия американски континент в посока към юго-запад, достигат под южна Калифорния и продължават далеч нататък в южната част на Тихия Океан. Тяхната експлозия би предизвикала голяма пукнатина в земята. Едновременно с това, авторът вижда един архетип в процес на изграждане който показва формата на земята която тя ще придобие в този случай на катаклизъм или серия от катаклизми които ще разрушат сегашната форма на този континент и миещия го океан. Вероятно е опасно да се определя времето когато това преобразуване на земята ще започне, но архетипът или матрицата моделиран от умствена материя и представляващ творческа мисъл на Главния Архитект и Неговите строители, изглежда така почти завършен, че съдейки по напредъка направен през годините през които авторът е наблюдавал изграждането, изглежда че спокойно може да се каже че средата на настоящето столетие (1950г.), ако не и преди това, катаклизмите ще започнат. Съвсем не е невероятно, че катаклизъм с голям магнитуд ще се случи през 1991 година която древните ясновидци са нарочили като края на света. Обаче, може би, определянето на това столетие като начало на природните бедствия от автора, преждевременно. Началото им, може би, ще бъде отложено до края на века. Само времето ще покаже, но сигурно е това, че подготовката за колосалните промени която продължава векове, сега се приближава към края си в невидимите светове. Затова можем да очакваме скоро пророчествата на майка Шиптон за края на света да се сбъднат, както са се сбъднали другите които споменахме в началото. 

We append the prophecy so that our readers may judge for themselves: 

```
Carriages without horses shall go,
And accidents fill the world with woe;
Primrose Hill in London shall be,
And in its center a Bishop's See;
Around the world thoughts shall fly
In the twinkling of an eye;
Water shall great wonders do.
How strange! yet shall be true.

The world upside down shall be,
And gold found at the root of trees;
Through hills man shall ride,
And no horse or ass by his side;
Under water men shall walk,
Shall ride, shall sleep, shall talk
In the air men shall be seen,
In white, in black, and in green.

A great man shall come and go!
Iron in water shall float
As easy as a wooden boat,
And gold shall be found
In a land that's not now known.
Fire and water shall more wonders do,
England shall at last admit a Jew;
The Jew that was held in scorn
Shall of a Christian be born.
A house of glass shall come to pass
In England, but alas!
War will follow with the work
In the land of the Pagan and Turk,
And State and State in fierce strife
Will seek each other's life.
But when the North shall divide the South,
An eagle shall build in the Lion's mouth.
Taxes for blood and for war
Shall come to every door.
Three times shall lovely France
Be led to play a bloody dance,
Before her people shall be free,

Three tyrant rulers shall she see--
Three rulers in succession be,
Each sprung from different dynasty;
Then shall the worser fight be done,
England and France shall be as one;
The British olive next shall twine
In marriage with the German Vine.
Men shall walk over rivers and under rivers.
All England's sons that plough the land
Shall be seen book in hand;
Learning shall so ebb and flow,
The poor shall most wisdom know.
Waters shall flow where corn doth grow.
Corn shall grow where waters doth flow;
Houses shall appear in the vales below.
And covered by hail and snow.
The world then to an end shall come,
Nineteen hundred and ninety-one.
```

### <h3 id="question-156">ВЪПРОС No.156: УПРАВЛЯВАЩИЯТ ЛЪЧ</h3>

В Космогонията се твърди: Всички окултни школи принадлежат към един от седемте планетни лъча и човек може да се включи само в школата към чийто лъч той принадлежи. Към кой лъч принадлежи Сдружението на Розенкройцерите? И значи ли това, че някой който кандидатства да бъде приет в него, ако не е от същия лъч, няма да бъде приет? Разбирането на този въпрос се усложнява допълнително, според мен, от твърдението в астрологическите издания, че нашата Бащина Звезда не е известна до момента на последното посвещаване? 

Отговор: В света има две основни групи хора, споменати в Масонската легенда като Синове на Сет и Синове на Каин и символно представени в нашия съвременен свят от Свободното Масонство и Католицизма, светската власт и духовенството – тези които слушат гласа на интелекта (ума) и следват главата и тези които се подчиняват на сърцето и следват емоциите и чувствата. Синовете на Сет, хората които следват пътя на набожността и своята религия в която и държава да живеят, не влизат в съприкосновение с никоя Мистерийна Школа никога през своето съществуване. Те са следвали своите духовни учители, покорни и хрисими като овце, както водата се лее спокойно в един изкуствен канал, а сред техните учители от времето на Авел, овчаря, откриваме велики светила като Соломон, който по-късно е бил прероден в Исус и сега е невидимият духовен стълб на църквата която той в бъдеще ще доведе до небесното Царство на Христос. Тези хора са божествените първообрази, Адам и Ева, създадени от Йехова, господарят на Луната, Царицата на водите на света и емоциите на човек. Нашите емоции са така подвижни и променливи като водата, чиито приливи и отливи се командват от Луната. 

Другият поток от хора, наречени Синовете на Каин, е тази група в която божествената природа, Его, се чувства като горящ пламък. В тях първо- рожденият творчески инстинкт е много силен, защото когато човешкият род е бил още в детската си люлка, те са слушали гласа на Луциферовите Духове и са яли от дървото на Познанието; и така те са се просветили. Умът е напредвал за сметка на сърцето, и от Кин, Тубал-Каин и Метусалех са произлезли всички майстори и създатели на света. Те са били тези които са построили Храма на Соломон под ръководството на Хирам Абиф, Майсторът Масон, който по-късно е бил прероден като Сина на Вдовицата от Naim, отгледан под закрилата на Лъва от Юдеа и сега работи в областта на промишлеността и държавническото управление под името Християн Розенкройц за да отведе своите сродни души в Царството на Христос където двата потока ще се слеят – където няма да има нито свещеници нито царе, а само един, Христос, който ще изпълнява двете служби – на Цар и Патриарх. 

Във всяка голяма група от хора винаги има някои които са по-напреднали и някои които са по-изостанали, а също така могат да се открият хора принадлежащи към тези два потока на човечеството, както сред по-примитивните типове така и сред най-високо цивилизованите хора на земята. Навсякъде по протежение на пътя на еволюцията има, ако би могло да се каже така, порти които водят към пътя на посвещаването и които могат да бъдат отключени само от тази който има подходящ ключ. Ключалките са различни и се различават при различните нива на еволюцията и стават все по-комплицирани защото всички ние сега учим посредством еволюцията уроци, които през миналите епохи са били научавани само в процеса на посвещаване в Мистерийните Школи. 

През всеки нов живот, ние се раждаме с нов хороскоп. Асцендентът ни и планетите ни ще се различават много през всеки живот съобразно уроците които трябва да усвояваме и съобразно задълженията от миналото които трябва да ликвидираме. През някой живот може да имаме Марс като управител на хороскопа, друг живот може да се управлява от Венера или от някоя друга планета. Закон е, че Духът трябва да научи всичко за да стане съвършен и затова той трябва да еволюира под влиянието на всички планети за да бъде природата му балансирана. Независимо от всичко, печатът на нашата Бащина (Главна) Звезда или Бащин Огън винаги присъства и това прави човек който е Марсов Дух различен от човек който произхожда от Юпитеровия Лъч, въпреки че хороскопите им могат да бъдат доста подобни, може би като случаите на близнаци. 

Децата родени в едно и също време по Гринуич в Мадрид, Ню Йорк или Хонолулу ще бъдат различни типове белязани от национални и расови особености, въпреки че хороскопите им ще си приличат много. Тези разсъждения показват, че не само хороскопът е от значение, а и невидимото влияние което е породено от Бащиния Огън или Бащината Звезда; и когато един мъж или една жена са готови да преминат през вратата която води в Мистерийната Школа, те ще почувстват вероятно духовно привличане чрез вибрациите на основния цвят на аурата. Ако се последва това привличане, със сигурност то ще ги отведе на правилното място където ще бъдат приети. 

Най-общо би могло да се каже, че всички хора от Западния Свят (има се пред вид християни) принадлежат към школата на Западната Мъдрост на Розенкройцерите и че те правят грешка когато полагат усилия да се включат в школа принадлежаща към или проповядваща Източната философия. Когато Мойсей е извел евреите от Египет, земята на Бика, когато се е боготворяло това животно по времето на пребиваването на Слънцето – вследствие прецесия – в знака Телец, той е дал на предвожданите от него хора нов символ, Агнеца. През времето когато Слънцето чрез прецесия е преминавало през знака Овен, Агнето, боготворението на златния Телец се е считало идолопоклонничество, или преклонението пред змии и скорпиони, с които са се символизирали жреците (защото Скорпион е противоположния знак на Телец, на 180 градуса). След това е дошъл Христос, така нареченият Божият Агнец, за да основе нова религия; а знаем за страшния съд който ще настане когато Той дойде отново под знака на Везни, везните противоположен на Овен, за да съди всичко съществуващо на света. 

По-късно чрез прецесия Слънцето преминало през знака Риби, рибите, и в продължение на 2000 години ние сме се отказвали от месо в определени дни от седмицата и сме яли риба, докато сме боготворили противоположния знак Дева, непорочната Девица, сега Слънцето навлиза, чрез прецесия, в орбитата на влияние на небесния знак Водолей, Синът Човечески, и през идващата Ера на Водолея ние ще имаме съвсем друг идеал. Всъщност, ние ще трябва да се научим да боготворим Христос вътре в нас, а този Христос не е един и същ за всеки един от нас. Той е Спасителят който трябва да ни изведе от сегашното ни състояние. Разликата се състои в различния основен планетарен лъч който е във всеки един от нас. И така, съществува лъч на хороскопа, управляван от планетата която е господар през всеки един живот; съществува индивидуален лъч който се управлява от под-лъч на нашия Бащин Огън или Бащина (Главна) Звезда, под който сме започнали съществуването си и накрая, съществува Бащиният Огън или самият Лъч. Този последният остава неразкрит до последното посвещаване. Нашият индивидуален лъч ни се открива когато получаваме инструкциите за ученичество, а лъча на хороскопа се научава след изчисляването и разтълкуването на хороскопа. 

За да се изясни този въпрос разглеждайки от друг ъгъл, нека да вземем пример какво представляват цветовете. В спектъра има седем цвята: червен, оранжев, жълт и т.н. Но в границите на червения цвят могат да бъдат открити седем под- цвята, които са червено-червено, червено-оранжева, червено-жълто и т.н. Същото е при жълтия лъч, ще открием жълто-червено, жълто-жълто и т.н По подобен начин под лъча на Марс има хора които са Марс-Сатурн, други които са Марс- Слънце други са Марс-Венера и т.н. Марс в този случай е Бащината Звезда, докато другата планета означава индивидуалния Лъч. Затова в Мистерийните Школи, по целия свят, се срещат хора които са родени с който и да е от дванадесетте знака изгряващ и с която и да е управляваща планета. Също така, и в Източните и в Западните Мистерийни Школи се срещат хора с индивидуални лъчи на Слънцето, Венера, Марс, Меркурий и т.н. Но самата Мистерийна Школа е оцветена от мощно, наситено планетно влияние на Бащиния Огън, на Бащината Звезда, под чието влияние тя е била основана. 

Вие разбирате, че след като Бащиния Пламък не се разкрива до последното посвещаване, тази основна същност на всяка Мистерийна Школа не може да бъде обявена публично. Но вие трябва да правите разлика между Мистерийна Школа и асоциацията Сдружение на Розенкройцерите и другите подобни обществени организации, които са само подготвителни школи за своите окултни ордени Такива школи като Сдружението на Розенкройцерите и подобните на него организации, естествено биха били доминирани от планетното влияние на основателите си. Затова то не може да бъде разкрито. 

Има много хора които претендират, че знаят всичко и които ще се усмихнат загадъчно, или ще подадат мисинформация която не може да се обори и не може да се докаже че е погрешна, защото се отнася до тайната на посвещаването. Авторът винаги се е придържал към правилото да казва искрено и без задръжки когато не може да даде отговор на зададен въпрос: ‘’Не зная’’. Да се претендира за всезнание е равнозначно на претенцията за божественост. Въпреки, че авторът е срещал много ‘’професори’’, той е познавал много малко истински притежатели на знанието. А вие ще трябва да почакате за отговора на този въпрос докато достигнете до посвещаването. 

Дори когато става въпрос за индивидуалния лъч, който се открива на учениците когато те встъпят на пътя на ученичеството, установено е, че хората под знака на Близнаци, например, за които се предполага че се управляват от Меркурий, имат в своя индивидуален лъч всички останали планети; същото се отнася за всеки човек под който и да е от другите знаци. Авторът е провел изследвания продължително време, с цел да открие правило, но всички усилия са били напълно безуспешни. Има само едно обяснение, което е дадено от Старшите Братя, и то е , че индивидуалният лъч е запомнен и съхранен от Духа през всичките серии от негови животи и напълно независим от лъча на хороскопа който се изменя съобразно раждането му, околната среда и уроците които трябва да научи през всеки живот. 

### <h3 id="question-157">ВЪПРОС No.157: МЕСТОНАХОЖДЕНИЕТО НА ХРИСТИЯН РОЗЕНКРОЙЦ 

Можете ли да ни кажете нещо за Християн Розенкройц, за личността му, с какво се занимава, къде живее или в коя част на света се намира? Говори се, че е на тихоокеанското крайбрежие. Моля кажете ми, ако е позволено да се знае? 

Отговор: Не, не позволено да се знае. Местата на пребиваване на върховната личност която оглавява Ордена на Розенкройцерите винаги са забулени в тайна. Ако сте чели в Космогонията за розенкройцерското посвещаване, вие че си спомните, че той дори не се появява в тяло в Храма по време на службите, поне доколкото братята миряни са в състояние да разберат, защото въпреки че Храмът е изграден от етер и дванадесетте Старши Братя заедно с братята миряни действат в своите тела на душата по време на службите и болшинството от нас могат да видят тяло изградено от толкова ефирна субстанция (материя) каквато е умствената материя. Явно, присъствието на главата на Ордена е напълно духовно и известно е, че той се явява само пред дванадесетте които като него са в състояние да функционират в най-висшите тела. 

Въпреки това, както също така е обяснено в Космогонията, главата на нашия свещен Орден непрекъснато участва активно в световните дела, работейки с правителствата на държавите в западния свят за да ги води по верния път на тяхната еволюция. За тази цел той се явява във физическо тяло, поне временно, и ако не ме лъже паметта една сестра мирянин веднъж се осмели да зададе въпрос касаещ тази материя на един от Старшите Братя наскоро след избухването на войната (първа световна). Ние останалите затаихме дъх учудвайки се на липсата на сдържаност. Тя искаше да знае дали Християн Розенкройц е оглавявал правителството на една от воюващите нации. Старшият Брат беше силно изненадан от въпроса, но и’ каза, че такива теми на може да бъдат обсъждани защото и най-слабото загатване откриващо неговата идентичност би заличило ползата от неговата работа. Обаче той все пак отговори на въпроса доколкото каза, че Християн Розенкройц не е оглавявал никоя нация и едновременно с това загатна, че той е бил силата зад трон. Въпреки това, той не ни насочи по никакъв начин към някое определено правителство. Ние, разбира се, имахме свободата да се отдадем на собствените си размишления и така авторът си помисли за Русия, където един неизвестен монах като че ли упражняваше странно влияние през втората половина на 1905 година когато Сатурн и Марс бяха в съвпад във Водолей, който управлява Русия. След отминаването на тези големи размирици, този монах придоби странно влияние върху Императора. До сега никога и никому не сме говорили за това, но сега след като научихме от вестниците, че неговите изяви са приключили вероятно няма да навредим, ако предположенията ни са верни. За този случай, ние предсказваме, че може все още да се очаква понататъчно развитие на нещата и че отново ще се чуе за този монах от Томск. Ако грешим, размишленията не могат да навредят на никого. 

Тази монах е бил обявяван за лош човек и във всички възможни престъпления, факт който може да ни накара трудно да повярваме, че наистина е бил нашия свят Брат, C.R.C., но малко разсъждаване по въпроса показва, че лоша репутация може да се породи от най-мощната духовност. Не беше ли наричан Христос пияница? Н е се ли говореше за него: ‘’Той е дявола’’? и не беше ли той разпънат на кръста като престъпник? Какво чудно тогава има в това, че монахът от Томск е бил набеден че е пиел и е бил с разпуснато поведение. Какво чудно има в това, че са се опитали да го убият поради подозрението че е подвел царя да вземе решението за сепараторския мир с Германия? 

Има милиони хора които тъгуват за него като за светец. Той е бил приятел на бедните. Има и други които го охарактеризират като психопат, мошеник и самозванец, но едно е сигурно, той е бил човек притежаващ необикновена сила, ако не беше така, те нямаше да се страхуват от него. 

Следната извадка от един вестник, изпратена ни от съмишленик, е една от многото истории които се появиха в пресата: 

‘’Току що завърши едно невероятно царуване в Петербург. Това беше царуването на един монах. Григорий Распутин беше прост селянин когато за първи път се появи в столицата на Русия преди няколко години. Той дойде от източната част на Русия – Русия която се слива с Азия и споделя нейния мистицизъм. Този монах стъпи на пътя на тоталната власт. Колко голяма е била тази власт над живота на 180 000 000 души, никога няма да се разбере. 

Известно е, обаче, че Григорий Разпутин – ‘’Свети Григорий’’ както го наричаха напоследък – е давал изрични нареждания на министри и тези заповеди са били изпълнявани. Известно е, че неговите приеми в двореца в който живееше Царевич Алексис са били посещавани от благородниците на Русия – от придворните дами на двореца, от генерали в блестящи униформи, от всички висши длъжностни лица на империята. Най-бедните също са идвали с молитви и петиции, които са били удовлетворявани с изричното разпореждане на Разпутин до главните управници. 

Също така се знае, че този светец, който е дошъл от Азия, е упражнявал мистериозна власт върху съвестта на Царя; че Царицата е стояла зад изпълнението на неговите декрети; че управляващи са били издигани до висините или стъпквани в калта по негова заповед. 

И странната история на този монах, който донесъл със себе си мрака на Средните Векове, не се базира на слухове и празни приказки. От 1912 година представителите на руския народ са се борили да освободят Русия от този Ришельо който почти не е знаел да чете и почти не е можел да пише. 

Отново и отново Дума е съобщавала за ‘’тъмните сили’’ които владеят двореца. Обаче екзалтираният селяк от Томск беше толкова силен, че можа да не се подаде на анонимния глас на Дума и да изиска нейното отстраняване от живота на Русия. Той толкова здраво се беше окопал във властта, че можа да издаде декрет постановяващ руската преса да прекрати шумния протест и той можа да наложи заповедта си. 

Няма паралел на мракобесието на този монах, освен с мракобесието на Средните Векове и с мракобесието на ‘’Забранения град’’ на Пекин. В Забранения Град, заградената крепост на Манчурите, е живяла императрицата вдовица на 400 000 000 китайци. Нейната власт е била абсолютна. Сянката на царуващия император била заличена чрез действащата власт на вдовицата императрица. Тцу-Хси, с нейното емайлирано лице и с нейния финес е произнасяла думите които означавали живот или смърт за придворни, управляващи и близки родственици. 

Какво се е случвало зад стените на Забранения Град, никой не знае. Една или две европейски репортерки са били допуснати до това робско владение. Това което те съобщават е изключително интересно. То ни позволява да надникнем в един свят който европейците смятат за завинаги отминал с откриването на барута, локомотива и телеграфа. Но силата, която задвижва властта на тази жена, остава една мистерия. Силата която контролира живота на 400 000 000 хора остава тъмна загадка. 

Историята на Распутин е още по-забележителна от историята на императрицата вдовица Тцу-Хси. Светият мъж от Томск е господствал над и владеел не един ориенталски харем заобиколен от високи стени от тухли и традиция, а един от най-блестящите дворове в Европа – днешна Европа, Европа преживяваща трагични събития. Империята върху която Распутин е упражнявал влиянието си налагайки странните си претенции, че има божествена мисия и че притежава божествена сила, е един от най-действащите фактори в един критичен период в историята на цивилизацията. Наистина може да се използва анахроизма ‘’забележителна’’. 

И така, този мъж без съмнение е играл или се е опитвал да играе главната роля в делата, не само на Русия, но и на Европа. Цяла Русия вярва, че преди осем години Распутин със своята тайнствена сила е предотвратил избухването на война между Русия и Австро-Унгария в момента когато проблемът Босна и Херцеговина е раздухвал международна омраза и подозрения. 

В настоящата криза Распутин официално е обвинен от руския парламент, че се стреми да продаде страната си на врага опитвайки се да постигне сепараторски мирен договор при унизителни условия между Русия и Централните Сили. Престъпление, което предизвика края на неговото мистериозно доминиране върху разума и съвестта на императора и което бе приветствано в Дума и от цялата руска преса като един акт на национално освобождение.’’ 

### <h3 id="question-158">ВЪПРОС No.158: ЧОВЕШКАТА НЕПРИЯЗЪН КЪМ ЗМИИТЕ</h3>

Защо хората се отвращават от змиите? Дали Груповият Дух на змиите е враг на човека? 

Отговор: Грешите в своето предположение, че всички хора се отвращават от змиите. Много от видовете змии са безобидни и много полезни животни. Поставени в мазето на къщата, те ще я пазят от вредни насекоми, мишки и плъхове. И в градината те унищожават вредители, като полските мишки например, които причиняват значителни загуби. За това умните стопани ги приемат като приятели. Но отвращението изобщо не се отнася само до змиите. Милиони хора се страхуват от мишки, от бръмбари, от паяци и от други безобидни животни. Просто е въпрос на характер и темперамент, а никой Групов Дух не е враг на човека или на който и да е друг вид животни. Общо взето, може да се заключи, че тази гледна точка не е правилна. 

### <h3 id="question-159">ВЪПРОС No.159: ДУША И ТЯЛО НА ДУШАТА</h3>

Каква е разликата между душа и тяло на душата? 

Отговор: Този въпрос се задава често и на него не може да се отговори директно, а само чрез използването на примери. Както децата научават някои истини които са отвъд техните възможности за възприемане посредством картинно онагледяване, човечеството във своята детска възраст е научавало съществени религиозни истини чрез митове и алегории. 

Виталното тяло е съставено от 4 етери. Двата нисши етери са средство за растеж и размножаване. Във виталното тяло на човек отдаден предимно на физически живот (материален начин на живот), който живее отдавайки се без задръжки на сексуални удоволствия, тези два етера доминират, докато у човек който по-скоро е безразличен към материалните приятни неща от живота, но който се стреми към духовен напредък, двата по-висши етера формират по-голямата част от виталното тяло. Те са това което Павел нарича ‘’soma psuchicon‘’, или тяло на душата, което остава с човек по време на преживаванията в чистилището и на Първо Небе, където бива извлечена есенцията на преживяния живот. Този екстракт е душата, чиито две главни характерни качества са съвест (съзнателност) и добродетел. Усещането съвест е плод от грешките през предишните земни животи, която съвест в бъдеще ще води Духа по верния път и ще го напътства как да избягва подобни грешни стъпки. 

Добродетелта е есенцията (същността, същината) от всичко което е било добро през предишните животи и действа насърчително и окуражаващо на Духа, всеотдайно напредващ по пътя на еволюцията. Н Трето Небе тя, душата, се амалгамира изцяло с Духа и става част от него. И така, в течение на животите си човек става все повече изпълнен с душа и душевните качества съвест и добродетел стават все по силни и действени като водещи принципи на поведение. 

Но, може би, ще получим по-добра представа за разликата между душа и тяло на душата, ако вземем под внимание алегорията в древния Мистериен Храм на Атлантската Епоха, Молитвения дом на древните хора. Този, даден от Бога символ, е притежавал всички съставни части на душевния растеж необходими за развитието на човек. Измежду тях е била Масата на обредния хляб в светилището. Върху тази маса е имало 12 малки хлебчета групирани в две купчини от по 6 и върху всяка купчина е имало малко парченце тамян. И сега, запомнете моля, че зърното от което са били направени тези хлебчета е било дадено на човек от Бог, но човекът е трябвало да го посее, да обработва почвата, да полива и да подхранва нежните растения. Той е трябвало, също така, да ги ожъне, да овършее зърното и да го смели в брашно. Той е трябвало да омеси тестото и да опече хляба, преди да може да го донесе в храма и да го използва за жертвоприношение като продукт на своя труд с даденото от Бога зърно. 

Това дадено от Бога зърно символизира предоставената възможност. Всяка година на човек се предоставят 12 вида възможности чрез дванадесетте аспекти на живота представени от дванадесетте домове в неговия хороскоп. Но много хора пропускат тези възможности, както древните израелтяни захвърлили своето зърно в ъгъла и го оставили да лежи там. Ако случаят е такъв, човек не би имал хляб който да принесе на Бог. От друга страна , ако той изоре нивата и отгледа зърното на предоставената възможност за служене в градината на Бог, тогава той ще има прираст който може да ожъне и да го приготви за приношение в Господния Храм в подходящо време, да покаже че той плодотворно е култивирал всяка предоставена възможност за служене и е постигнал възможно най-доброто от нея. 

Трябва да отбележим, обаче, че тези 12 обредни хляба не са били предоставяни на Бог без нищо друго, а върху всяка купчина от по 6 е имало малко парче тамян, който символизира есенцията от обредния хляб. По аналогия, това е есенцията от нашето служене*; използвайки друг пример ще изясним как посредством натрупване на опит ние придобиваме определени физически качества. 

() - Служене* - има се пред вид всяка дейност в полза на хората и света 

Ние всички си спомняме как през времето когато сме ходили на училище и сме се учили да пишем, колко несръчни сме били, как сме се мъчили да си движим ръката и тялото така че да оформим букви на хартията. Замацвали сме написаното така, че е изглеждало ужасно и в крайна сметка опитите ни за писане са били всичко друго, но не и красиви. Постепенно, обаче, ние сме придобили тази способност да пишем и с течение на времето сме забравили преживяното през тези ранни години когато сме полагали усилия да я култивираме. Но съществено е следното: ако не бяхме преминали през тези усилия за натрупване на опит, днес не бихме имали способността да пишем и друго важно нещо: след като сме придобили способността не е нужно да си спомняме трудностите с които сме я придобили. По подобен начин, плътната физическа субстанция, зърното на жертвения хляб, не е трябвало предложена на Господ, а само есенцията или аромата от нея, способността да бъдем опитни в служенето, щедростта и милосърдието които сме култивирали в процеса на вършене на добро. 

Затова двете малки парченца тамян са бивали отнасяни до олтара пред втората завеса и там са били запалвани. Там се е издигал облак от дим, това е във външната или източната част на храма, но само аромата, чист и свободен от дим преминавал през завесата във вътрешното светилище. Поради това, по аналогия може да оприличим жертвения хляб на преживелиците ни и това което сме изпитали (и опита който сме придобили) когато сме служили* и помагали на другите; тамянът който е върху купчината обреден хляб може да бъде възприет като символ на есенцията от съчувствие и готовност за помощ които ние извличаме от това служене, душевният растеж се съдържа в тази есенция. Порастналата душа може да се види като златиста аура около нас, която изгражда тялото на душата. Но въпреки че този великолепен носител е изграден от двата ефирни етери, той посредством никакъв процес не може да се амалгамира със самия Дух, така както тамянът не може да гори без да излъчва дим и да оставя след себе си остатъци от пепел. Затова чрез спиритуалната алхимия на вечерното духовно подготвящо упражнение на Ретроспекцията или чрез естествения процес след смъртта, това тяло на душата бива изгорено без булото на Първо Небе и ароматът на душата прониква през булото до най- вътрешното свято място като pabulum (храна) за Духа. 

И така, Духът носи със себе си аромата от всички свои минали животи. Една млада душа, която е имала само малък жизнен опит и малък душевен растеж е груба и егоистична защото не е служила на другите. Но човек, който е преминал през много животи, който се е научил чрез мъка и страдание да чувства и разбира другите и да работи за другите, веднага откликва на вика от болка, защото душата в него е квинтесенцията от служене и затова винаги готова да помага на другите независимо от личното удобство и благополучие. 

### <h3 id="question-160">ВЪПРОС No.160: ВРЪЗКА МЕЖДУ ДУША И УМ</h3> 

Ние имахме дискусии в нашата друга относно душата. Появиха се различни мнения и някакво объркване. Каква е връзката между душа и ум? Дали силите на двете са постоянно обединени в Духа? Кое тяло ще бъде използвано през следващите етапи на развитие, тялото на ума или тялото на душата? 

Отговор: Ще се обърнем за отговор към страница 366 на Космогонията. Там има диаграма която обхваща цялата схема на инволюцията и еволюцията. Тази диаграма не е много сложна и ученикът, който желае да овладее тайната на съществуванието, би било добре да я разбере основно и да я запомни. 

Разглеждайки лявата част на тази диаграма научаваме, че по време на етапа на несъзнателната инволюция, Духът е изграждал тройно тяло и е кристализирал в него. Това са били плътното тяло, виталното тяло и тялото на желанията. През земния период фокусът на ума (съзнанието) е бил даден и той е станал опорната точка (fulcrum) посредством която инволюцията се е обърнала в еволюция. Тогава е започнал етапът на съзнателна еволюция състоящ се от три части през които се осъществява израстване на тройна душа чрез спиритуализиране (одухотворяване) на трите тела в душа. Откриваме, че през останалата част на Земния Период, ние екстактираме (извличаме) душата на съзнанието от плътното тяло; През Венериния Период се екстрактира душата на емоциите от тялото на желанията; през Юпитеровия Период се извлича душата на интелекта (разума) от виталното тяло; и през Вулкановия Период ние ставаме творческа интелигенция (разумна създаваща същност) чрез амалгамирането на тройната душа с ума (съзнанието). 

За да се изясни още по-добре това, ще отгърнем на страница 421 където има глава посветена на алхимията и душевния растеж. Там може да прочетем следното: 

‘’Плътното тяло е било започнато през Сатурновия Период, преминало е през различни трансформации през Слънчевия Период и през Лунния Период и ще достигне своето най-високо развитие през Земния Период. 

Виталното тяло е било започнато през Слънчевия Период, било е реконструирано през Лунния Период и през Земния Период и ще достигне съвършенство през Юпитеровия Период, който е неговия четвърти етап, както Земния Период е четвъртия етап за плътното тяло. 

Тялото на желанията е било започнато през Лунния период, реконструирано през Земния Период, ще бъде по-нататък модифицирано през Юпитеровия Период, ще достигне съвършенство през Венериния Период.’’ 

‘’Диаграма 8 показва, че най-ниският Глобус на Юпитеровия Период се намира в Етерния Регион. Поради това, ще бъде невъзможно там да се използва плътното физическо тяло-носител, тъй като в Етерната област може да се използва само виталното тяло-носител. Обаче не трябва да се предполага, че след като е било изразходвано толкова дълго време, от началото на Сатурновия Период до края на Земния Период, за изграждане и усъвършенстване на това тяло, след това то ще бъде захвърлено поради причината, че човек ще започне да функционира в ‘’по- висш’’ носител! 

Нищо в природата не се изхвърля. През Юпитеровия Период силите (енергията, способностите) на плътното тяло ще бъдат насложени върху виталното тяло. Този носител тогава ще притежава силите на плътното тяло като добавка към неговите собствени способности и затова ще бъде много по-ценен инструмент за изразяване на тройния Дух, отколкото ако беше изграден само от своите собствени характерни качества. 

‘’По подобен начин, Глобус D на Венериния Период се намира в Света на Желанията (виж диаграма 8). Следователно там не могат да бъдат използвани нито плътното нито виталното тела като инструменти на съзнанието. Поради това, есенциите (съществените части) на съвършените плътно и витално тела, се вграждат в завършеното тяло на желанията, по този начин последното става носител с превъзходни способности, съвършено адаптивен и откликващ се на най- мимолетното желание на вътреживеещия Дух, носител който е отвъд нашите сегашни възможности за възприятие.’’ 

‘’Щом като дори тази невероятна мощност на това тяло-носител ще бъде надмината когато през Вулкановия Период неговата есенция, заедно с есенциите на плътното тяло и виталното тяло се прибави към ума който ще стане най- висшия човешки носител, съдържащ в себе си квинтесенцията на всичко най- добро от всички носители съществували до края на Венериния Период, отвъд нашата сегашна способност за възприемане е, колко съвършен ще бъде тялото- носител използван от божествените създания на Вулкановия Период!’’ 

През инволюцията творческите Йерархии са помагали на човек да събуди активността на тройния Дух, Его, да изгради тройното тяло и да придобие и овладее връзката на ума. Сега обаче, на седмия ден (за да използваме езика на Библията), Бог почива. Човек сам трябва да се добере до собственото си спасение. Тройният Дух трябва да завърши работата по плана започнат от Боговете. 

Човешкият Дух, който е бил събуден (активиран) през инволюцията в Лунния Период, ще бъде най-важен от трите аспекта на Духа през еволюцията в Юпитеровия Период, който период е съответстващ на Лунния Период, но на възходящата част от спиралата. Духът на Живота, чиято активност е започнала през Слънчевия Период, ще изяви най-висока активност през съответстващия Венерин Период, и влиянието на Божествения Дух ще бъде най-силно през Вулкановия Период, защото е бил съживен през съответстващия му Сатурнов Период. 

Всичките три аспекта на Духа са активни през цялото време на еволюцията, но доминиращото действие на всеки аспект ще се разгърне през споменатите периоди, защото работата която трябва да бъде извършена през съответния период е прерогатив на съответния аспект на Духа. 

Когато тройният Дух е еволюирал тройното тяло и е придобил контрол над него чрез фокуса на ума, той е започнал да еволюира тройната душа работейки отвътре. Колко много или колко малко душа има човек, зависи от количеството работа която Духът е свършил в телата си. Това е описано в главата за след- смъртните преживявания. (Виж страници 95-96 на Космогонията). Толкова колкото е изработено от тялото на желанията от Духа, толкова се трансмутира в душа на емоциите и напълно се асимилира от Човешкия Дух, предназначеният носител на който е тялото на желанията. 

Толкова колкото е изработено от виталното тяло от Духа на Живота, толкова става душа на интелекта и се вгражда в Духа на Живота, защото този аспект на тройния Дух съответства на виталното тяло. 

Толкова колкото е изработено от плътното тяло от Божествения Дух, толкова става душа на съзнанието, защото плътното тяло е неговото материално проявление. 

Душата на съзнанието расте чрез чувства и емоции, породени от действията и преживяванията. 

Душата на интелекта е връзката между другите две и расте чрез упражняване на паметта, посредством която се свързват минали и настоящи опитности и преживявания и усещанията и чувствата породени от тях, като по този начин се създава ‘’симпатия’’ или ‘’антипатия’’, които не мога да съществуват без паметта защото усещанията и чувствата, които са резултат от определени преживявания, са краткотрайни и съществуват само докато съществува даденото преживяване и изчезват след това. 

По време на инволюцията Духът е напредвал чрез изграждане и усъвършенстване на телата, но еволюцията зависи от растежа на душата – превръщането на телата в души. Душата, ако може да се каже така, е квинтесенцията, силите (енергиите, способностите, мощта) съсредоточени в тялото и когато строежа на тялото е напълно завършен и доведен до съвършенство през етапите и периодите, както е описано по-горе, цялата душа се екстрактира (извлича) от него и се абсорбира от един от трите аспекта на Духа който първоначално е създал тялото, и така: 

Душата на съзнанието ще се абсорбира от Божествения Дух през седмото обръщение (завъртане) на Юпитеровия Период; 

Душата на интелекта ще се абсорбира от Духа на Живота в шестото обръщение на Венериния Период; 

Душата на емоциите ще се абсорбира от Човешкия Дух през петото обръщение на Вулкановия Период. 

Толкова за еволюцията на душата. Сега ще се обърнем към Ума и и към различните етапи от развитието му които ще го доведат до съвършенство. 

На страница 426 на Космогонията може да прочетем следното: ‘’Сега, обаче, умът не е фокусира по начин който би предоставил ясна и достоверна картина на това което Духът си представя. Той генерира замъглени и неясни картини. От тук произтича необходимостта от експериментиране, за да се илюстрира неадекватността на първата концепция, и да се създадат нови представи и идеи докато образа създаван от Духа в ментална субстанция се репродуцира във физическа субстанция. 

В най-добрия случай, ние сме в състояние да оформим посредством ума само такива представи, които се отнасят до формата (предмета), защото съществуването на ума не е било започнато преди Земния Период и затова той сега е на етап ‘’форма’’ или ‘’минерал’’. От тук следва, че ние в нашите действия сме ограничени до формата, до минерала*. Ние можем да си представяме методи за работа и да създаваме с минералните форми на трите долни царства, но малко или почти нищо можем да правим с живи организми. Ние наистина можем да присаждаме живи клонки към живо дърво, или живи части от животно или човек към друго живо същество, но не е живота това с което боравим. То е само формата. Ние създаваме нови условия, но животът който обитава формите остава същият. Да създава живот ще бъде отвъд възможностите на човек докато умът не стане жив. 

() - Минерал* - има се пред вид твърдите тела, течностите и газовете на земята, които образуват ‘’не-живите’’ форми 

През Юпитеровия Период умът ще бъде съживен до известна степен и човек тогава ще може да си представя форми които ще живеят и растат, като растенията. 

През Венериния Период, когато неговият ум ще е развил ‘’усещане и чувство’’, той ще може да създава живи, растящи и чувстващи същества. 

Когато умът достигне съвършенство в края на Вулкановия Период, той ще бъде в състояние да си ‘’представя’’ същества които ще живеят, растат, чувстват и мислят. 

През Сатурновия Период вълната на живот, която сега е човечество, е започнала своята еволюция. Боговете на Ума (Съзнанието) тогава са били хора. Те са работили с човек през този Период когато той е бил минерал. Сега те нямат задължения към нисшите царства и са ангажирани изцяло с развитието на човешките същества. 

Сегашните наши животни са започнали своето минерално съществуване през Слънчевия Период по което време Архангелите са били хора. Затова Архангелите са ръководния фактор в еволюцията на създанията които днес са животни и не са ангажирани с растенията и минералите. 

Сегашните растения са имали своето минерално съществуване през Лунния Период. Ангелите тогава са били хора. Поради това, те се грижат за живота който сега изпълва растенията за да го изведат до нивото на човешко състояние, но те не се занимават с минералите. 

Нашето днешно човечество ще трябва да работи с новата вълна на живот която е започнала еволюцията си през Земния Период и сега изпълва минералите. Дори сега ние работим с тях посредством способността ни за въображение, моделирайки ги и придавайки им форма – изграждайки от тях кораби, мостове, железници, сгради и т.н. 

През Юпитеровия Период ние ще ръководим еволюцията на растителното царство, защото това което сега са минерали тогава ще притежават съществуване подобно на сегашните растения и ние ще трябва да работим с тях така като Ангелите сега работят с нашето растително царство. Нашата способност въображение ще бъде развита до такава степен, че ние ще можем не само да създаваме форми посредством нея, но и да надаряваме тези форми със жизненост. 

През Венериния Период сегашната наша минерална вълна на живот ще е напреднала на ново стъпало и ние ще правим за животните от този период това което Архангелите правят сега за нашите животни дарявайки им живи и чувстващи форми. 

И накрая през Вулкановия Период наше привилегировано право ще бъде да им дадем зародишен ум (mind - съзнание, разум, ум, разсъдък) както са направили боговете на Ума за нас. Сегашният минерал тогава ще е преминал през състояния подобни на етапите през които преминават сегашните растения и животни. Тогава ние ще сме достигнали ниво от еволюцията малко по-високо от това на сегашните Богове на Ума (Съзнанието), защото запомнете, никога не съществува точно повторение, а винаги прогресиращ напредък, благодарение на спиралата. 

Божественият Дух ще абсорбира Човешкия Дух при завършването на Юпитеровия Период, Духа на Живота при завършването на Венериния период и съвършения ум, обхващаш всичко което е придобил по време на пътешествието си през всичките 7 Периода, ще бъде абсорбиран от Божествения Дух при завършването на Вулкановия Период! 

От горе-изложеното става ясно, че съществуват отделни еволюции на душата и на ума(съзнанието). Въпреки това, те не са напълно независими една от друга, а действат в съвършен унисон, както например заедно работят сърцето и белият дроб поддържайки ритъма на тялото. Затова, това което ще използваме през следващите етапи на нашето развитие, няма да бъде нито менталното тяло нито тялото на душата, а едно съставно тяло съдържащо непрекъснато нарастващата есенция(същност, естество, същина, основа, зърно, ядро) от всички наши тела, което тогава ще бъде съставената от много компоненти одежда на Духа и което тогава ще бъде така великолепно, че сега е отвъд най- голямата ни способност за възприятие. 

### <h3 id="question-161">ВЪПРОС No.161: КАК ДА СЕ ПООЩРЯВА ВЯРАТА</h3> 

В последно време се наблюдава чувствителен упадък на вярата в Бога. Има ли лек за това, от окултна гледна точка? 

Отговор: Съществува окултна причина за упадъка на вярата в Бога и е безполезно да се дискутират средства против това преди да бъде разкрита и обяснена причината. Никакъв лесен начин не съществува, посредством който човечеството да се върне завинаги в правия път. Нека първо да се спрем на някои от причините които обикновено се изтъкват и след това ще разберем по-добре причината която окултното знание смята че е съществена. 

Често чуваме подигравателни реплики, че причината поради която църквите са празни е че свещеникът няма нищо ново което да предложи в проповедите си и непрекъснато преповтаря старите библейски истории. Упрекът губи силата си в момента когато си зададем въпроса: ‘’Задълбочено ли сме изучавали Библията, влагайки душата и сърцето си?’’ Ние изискваме от детето да повтаря непрекъснато таблицата за умножение докато я научи. За нас е важно да научим съдържанието на Библията и за това е нужно повторение.

На атиняните на Марсово Поле винаги им е трябвало нещо ново което да им даде повод за дискусия, но за душевен растеж е необходимо нещо повече от това. Павел настоятелно ни казва, че въпреки че ние може да сме научили всички тайни и да сме придобили всички знания, това няма да ние от полза ако ни липсва любов. 

Празни са предимно църквите на Протестантските Фракции и няма да е излишно да направим сравнение между техния метод и метода на църквата майка. Ако имаме голямо желание да разберем и да научим, ние трябва да се откажем от предразсъдъците и да се стремим да си изясним достойнствата и недостатъците на двата метода по безпристрастен начин. 

Нека първо да обърнем вниманието си към обикновената протестантска църква, където проповедникът се старае да предаде на хората съдържанието на Светото Писание. Много от банките в църквата са празни. Измежду присъстващите преобладават дамите като броят им се отнася към този на мъжете като 6:1 или повече. Проповедникът обикновено е искрен и се старае да бъде красноречив отправяйки молитвите си към Бог, но той толкова много пъти е бил упрекван в повторение, че винаги се страхува да не би всяка служба да прилича на предишната дори и в най-малка степен. Една нова молитва, една нова служба, една нова песен, всичко по възможност е ново, за да избегне неприятния упрек. Той е в състояние на силно притеснение поради това, че хората могат да си помислят че е ‘’банален’’. 

След това, нека да отидем в една ‘’съвременна’’ църква и да видим какви методи се използват там. Проповедникът в тези църкви винаги е ‘’напредничав’’ и ‘’в крак с времето’’. Често там има гимнастически салон и инструктор по физическа култура, който е включен към щата. Всяка вечер през седмицата там има някакво мероприятие. Организират се пикници, увеселения на открито и танци през лятото, а през зимата обеди и вечери в църквата. Провежданите мероприятия представляват ослепителна феерия без нито един скучен момент през цялата седмица и в неделя – ах, тогава е истинското забавление, върховната атракция – тогава пасторът ги забавлява както той си знае. Асистира му неотразим хор от високо платени артисти подготвени от съответно високо платен диригент. Музиката не е точно религиозна, въпреки че всяка хубава музика идваща от небесния свят говори на духовния човек и събужда спомени от нашия дом във вечността. Но тя е приятно удоволствие за човек, който обича музиката, и затова привлича стотици хора. 

Между началния акорд и финалния акорд на музикалната програма се вмества така наречената ‘’църковна служба’’. Една от нашите съдружнички разказва, че веднъж е била ужасена, когато влезнала в църква, да види на скамейката следния надпис: ‘’Аз не изповядвам светото писание’’. Началните думи от контекста: ‘’Тежко мие ако’’ били скрити от другата страна на банката и ефектът е бил, меко казано, стряскащ. Обаче, това е мото което би могло да се намира в не една ‘’прогресивна’’ църква защото, въпреки че службата би могло да започва с цитат от Библията, обикновено това остава единственото споменаване на Божието Слово. Последващото ораторстване може да се отнася към какъвто и да е актуален въпрос от местно ниво или касаещ национален обществен проблем, или ако липсва глобален социален или политически източник, винаги ще се намери какво да се каже относно въздържанието, целомъдрието и изкуплението. Наистина, последната тема е изтъркана като Светото Писание, но ако се изпие бутилка бира и ако пасторът се разгорещи, може да окаже въздействие върху очакващата сензации нагласа на повечето присъстващи и да ги докара до почти налудничава възбуда. Но в този момент ‘’прогресивният’’ пастор получава телефонно обаждане и е повикан да действа в някоя друга църква. 

Обобщено би могло да се каже следното: продължителното водене на службите от един пастор води до това, хората да загубят интерес към тях. Но това не се случва защото свещеникът не е искрен или не се старае достатъчно. Мнозинството от свещениците са достойни във всяко отношение, но някак си не могат да привлекат и да задържат вниманието на хората. Някои от църковните фракции разпределят църквите според тяхната юрисдикция към своите свещеници за определено време и след това променят местата на проповедниците. 

Може да се каже много за и против тези различни системи, но това е отвъд сегашната дискусия. Само един лек срещу липсата на интерес изглежда да притежава достатъчно силно оздравително въздействие като генератор на поне временен ентусиазъм: (the revival) ривайвълът. 

Там хората се тълпят за да слушат един непознат проповедник, винаги силна личност агресивна и налагаща се, с изразителен глас чиито октави варират от тих извиняващ се шепот отнасящ се до порицания грешник, до звънкия крясък звучащ като плесницата на възмездие спрямо непокорния. Както и ‘’прогресивния’’ пастор той сполучливо се подпомага от изтрениран състав, хор и оркестър, всичките им действия аранжирани така, че да предизвикват сензация. Хората биват манипулирани и ‘’променяни’’ с хиляди и религията (?) намира нов израз на живот в тези общности. 

Но, уви, само за кратко време. Факт, който не се нуждае от доказателство е, че след много малко време всички променили се, с малък процент изключение, се връщат отново към старото си състояние и проповедникът трябва да продължава да се старае да поддържа грешната представа за духовност и религиозна привързаност в неговата общност. 

Това положение на нещата така се прочу, че сега много малко млади хора присъстват в легитимните църкви. И така ситуацията се и по отношение на посещаващите църквите и по отношение на проповедниците и ако продължава така ще има само един завършек – изчезването на Протестантската Църква. 

Когато разглеждаме методите на Католическата Църква с цел сравняването й с Протестантската Църква и с цел достигането до вярното заключение относно силата им на въздействие, първо трябва да отбележим изразения контраст между службите им. Ако застанем да вратата на няколко сгради на протестантската фракция и послушаме какво става вътре ще установим, че всеки проповедник има различна тема, но ако отидем в която и да е Католическа Църква където и да е по света ние ще установим, че всички те използват един и същи ритуал при олтара за дадения ден. Няма значение какво може да е казал свещеникът, важен е факта че думите представляват енергийни вибрации. Те са креативни, което се демонстрира когато пясък оформя геометрични фигури в отговор на въздействието на гласа на певеца и монотонното църковно пеене по време на месата, в безброй много Католически Църкви разпръснати навсякъде по света се носи, ехти и отеква с нарастваща сила през космоса като един мощен химн, засяга всички които са настроени в резонанс с него, усилва религиозната им отдаденост и привързаността им към тяхната църква по начин недостижим от изолираните и ограничени усилия на отделни личности, без значение колко са искрени. 

В подкрепа на това твърдение относно акумулиращата сила на ритуала, е ритуалът който се провежда от Сциентската църква с нейните последователи. Christian Scientists. нямат платени свещеници. Музиката им не е оригинална. Но техните църкви са пълни до край и техният брой се увеличава защото те имат, първо, послание от жизнен интерес, здраве и добруване; и второ, окултен ефект от концентрирано усилие получаващ се от еднакви проповеди във всяка сциентска църква п света, така че ефектът на усилване може да се почувства от всеки техен привърженик който е настроен на тази вълна. Този ефект би бил много по-силен ако службата беше наистина окултна и ако се сканираше или пееше монотонно както Месата. 

И така, за да обобщим тази част от темата, настоятелните индивидуални опити на протестстанските пастори да водят своите хора чрез нови и оригинални церемонии и служби са погрешни и се провалят, докато концентрираните усилия вложени в еднообразни ритуали повтаряни година след година, както се провеждат в Римокатолическата Църква и Сциентската Църква и дори от Свободните Масони и Братските Ордени, задържат аудиторията. 

С цел да се разгадае тази мистерия и оздравителният процес да бъде резултатен, налага се да се изясни строежа на човек и състоянието на организма по време на растеж и в зряла възраст. 

В допълнение към видимото човешко тяло което възприемаме с физическото си зрение съществуват други ефирни носители които са невидими за болшинството от хората. Въпреки това, те не са ненужен придатък към физическото тяло, а в действителност са много по-важни от него поради факта, че те са източника на всяко действие. Без тези по-фини носители, физическото тяло би било инертно, безчувствено, ‘’мъртво’’. 

Първото от тези тела-носители ние наричаме витално тяло защото то е средството и проводникът на жизнеността която подквасва тялото през годините на живота от мъртва пръст и ни дава способността и силата да за движение. 

Второто е тялото на желанията, което е базата на нашите емоции и чувства и което подтиква това видимо тяло към действие. Тези три тела заедно с ума изграждат човешката индивидуалност която след това се оформя от Духът. Всяко от споменатите тела има своята есенциална природа и би могло да се каже, че основната характеристика на физическото тяло е ‘’инертност’’ защото то никога не се движи, освен ако не е подтикнато от ефирните невидими тела. Основната характеристика на виталното тяло е ‘’повторение’’. Това е лесно разбираемо когато се вземе пред вид факта, че въпреки че то има способността да задвижва плътното тяло, движенията се пораждат само от повтарящи се импулси от един и същи вид. То се обучава да координира движенията на тялото както желае Духът. Ако за първи път се опитаме да свирим на орган, няма да можем веднага да си движим пръстите по необходимия начин, така че да произведем желаната мелодия. Необходими са многократно повторени усилия за да сме в състояние да извършваме дори най-лесните координирани движения на пръстите които се изискват за възпроизвеждането на правилна хармония. Поради тази необходимост за повторение, има една окултна аксиома, че всяко окултно развитие започва с тренировката на виталното тяло. 

Тялото на желанията, което ние усещаме като своята емоционална природа, от друга страна, винаги се стреми към нещо ново. Това желание за промяна на условията, промяна на обстановката, промяна на настроението, любов към емоцията и сензацията, всичко това ни е присъщо благодарение на активността на тялото на желанията, което прилича на море по време на буря, с носещи се вълни, без ред,, всяка една достатъчно мощна и разрушителна ако е необуздана и ако не е подвластна на централната управляваща сила. 

Умът наистина е фокусът посредством който Духът се мъчи да властва над нисшата индивидуалност и да я ръководи със степен на способност придобита през неговия еволюционен период, но понастоящем умът е недостатъчно добре оформено качество, така че за мнозинството от хората той не играе важна роля и поради това те се ръководят от своите чувства и емоции без да бъдат възпирани и обуздавани от мисъл и разсъдък. 

Отчитайки голямата сила на емоционалното тяло и основната му характеристика ‘’ритъм’’ който е, би могло да се каже, неговия основен принцип, съвременната теология се е насочила към и е фокусирала усилията си върху този носител. Той е тази част от нашата природа която се забавлява слушайки водевилния пастор. Това тяло-носител се люлее и припява в такт с ритмичните възгласи на ревивалиста, люлее се с вълните на емоциите в такт с добре премерените вариации на гласа на пастора. Постига се резонанс и състояние на действителна хипноза. Хората за момента разбират и признават лошите си грехове и горещо пожелават да започнат по-добър живот. Уви, обаче, следващата вълна на влияние върху емоционалната им природа отмива всичко което пасторът е казал както и решението им за по-добър начин на живот и те се озовават точно там където са били преди това. 

Така всички усилия хората да се издигнат чрез влияние върху нестабилното и променливо тяло на желанията са, и така се очаква да бъде, винаги несполучливи. Това е признато от всички окултни школи през вековете и затова те са насочили усилията си към промяна на виталното тяло работейки с неговия основен принцип, който е повторение. За тази цел те са създали различни ритуали подходящи за човечеството на различните етапи от неговото развитие и по този начин са подхранвали растежа на душата, бавно но сигурно, и без значение дали човек е знаел че му се въздейства по този начин, или не. Древният Храм на Мистериите на Атлантида, който ние наричаме Храма в Пустоща, има определени обреди записани и поставени рамка от божественото създание което е било техния учител. Определени ритуали са били изпълнявани в точно определени дни от седмицата. Други обреди са били използвани по време на Сабат и други по време на новолунията и великите слънчеви празненства. Под заплахата от смъртно наказание е било забранено на висшите свещенослужители, жреците, да променят тези ритуали. 

Също така и при други древни народи откриваме доказателства за съществуването на ритуали – хиндуистки, халдейски и египетски всички те използвани в религиозните служби така наречената Книга на мъртвите е доказателство за окултните познания на египтяните и за използването на такива ритуали в службите им. Дори в древна Гърция, въпреки че елините са известни като индивидуалисти и са се стремили да изразяват свои собствени концепции, можем да открием ритуала в мистериите, а по-късно през така наречената Християнска Ера, откриваме същия окултен ритуал в Католическата Църква чийто смисъл е да стимулира душевния растеж посредством въздействие върху виталното тяло. 

Безспорно имало е злоупотреби в тези различни религиозни системи, проповедниците не винаги са били свети мъже, ръцете им не винаги са били чисти и неопетнени когато са извършвали богослужение с принасяне на жертви и ритуал. Наистина е вярно, че понякога злоупотребите са били толкова големи, че са се налагали реорганизации и така се е появило протестантското движение основано от Мартин Лутер с цел да се избегнат злоупотребите в Католическата Църква. Обаче всички стари системи са съдържали в себе си ядрото на истината и силата поради факта, че те са действали за развитието на виталното тяло и поради това без значение колко корумпиран може да бъде пастора, ритуалът винаги е притежавал огромна сила. И когато реформистите изоставили ритуалите, те се оказали в точно същото положение в което са били атиняните на Марсово поле – те са били принудени да търсят нещо ново. Във всяка църковна фракция съществува стремеж към истината. Всяка фракция днес се стреми да разреши проблема в свой собствен стил, но всяка от тях се сблъсква с намаляване на доверието в нея и затова усилията им търпят провал, докато Католическата Църква с всичките си злоупотреби все още поддържа завидно влияние всред своите привърженици благодарение на силата на ритуала. 

За да можем да се поучим от тях как да напълним нашите църкви и как да стимулираме душевния растеж при нашите протестанти, първо трябва да осъзнаем факта, че ‘в обединението е силата’’. Трябва да прекратим безсмислените дискусии касаещи подробностите. Дали да ‘’напръскваме’’ или да ‘’потапяме’’ дали да сме ‘’предопределени’’ или ‘’свободни’’ – какво значение има наистина? Думите на Абрахам Линкълн: Обединение в същественото, свобода в маловажното, във всичко милосърдие’’, трябва да се приемат преди да се предприеме всичко останало. Да се обединим около предложението за пълно посвещаване на основния проблем, това трябва да е основата върху която би могла да се формира Федерация на Протестантските Църкви. Детайлите за управлението й могат да се изработят от членовете. 

След като е постигната тази цел важния въпрос за ритуала може да бъде разработен по два или вероятно по три начина. 

(1). Той може да се състои от подходящи цитати от Библията избрани и подредени по такъв начин, че да представляват смислово оформена служба. Може да се създадат определен брой такива ритуали, така че всеки от тях да е подходящ за даден църковен празник, а в Неделя може да бъде използван друг редовен традиционен ритуал във всички Протестантски Църкви по света. 

(2). Ритуалът на Епископалната Църква може да се приеме такъв какъвто е сега или във видоизменена форма. 

(3). Може да се използва окултист който притежава способност за достъп до източниците на космическо познание и да бъде помолен да състави ритуал който би притежавал вътрешна мощ непостижима по никакъв друг начин. 

Първият от тези начини би бил най-неефективен. Последният би бил най- ефективния метод за постигане на желания краен резултат, но пък създаването на ритуал посредством последния метод би било много по-трудно. 

Преди постигането на максималния ефект от ритуала, обаче, хората които би трябвало да израстват духовно под неговото въздействие трябва да се настроят на неговата вълна. Това предполага предварителна работа върху виталното им тяло докато този носител е все още в процес на съзряване. 

Част от окултното знание е факта, че раждането е процес състоящ се от четири части и че раждането на физическото тяло е само една от тях. Виталното тяло също подлежи на развитие аналогично на вътреутробното развитие на плътното тяло. То се ражда през седмата година от живота. През следващите седем години съзрява тялото на желанията и то достига до раждане през четиринадесетата година когато настъпва юношеството и умът се ражда на двадесет и една когато започва възрастта на зрелостта. 

Тези окултни факти са добре известни на католическата църковна йерархия и докато протестантските свещеници въздействат върху емоционалната природа, която е вечно стремяща се към нови неща и сензации, без да взимат под внимание факта, че тя е този вълнуващ се носител който изкарва хората от църквите в стремежа им към нещо ново, различно и по-итересно, окултно информираната католическа църковна йерархия насочва усилията си към децата. ‘’Дайте ни детето преди да е навършило седем години и то ще бъде наше завинаги’’, казват те и са прави. През тези важни седем години те оформят пластичното витално тяло и го насищат със своите възгледи посредством повторение. Повтаряните молитви, звученето на различни църковни песнопения, тамянът, всичко това има мощно въздействие върху растящото витално тяло. Няма значение че ритуалът се изпълнява на непознат език, защото за Его това вибриращо послание е божествено оцветено пение, изпълнено със смисъл за всички духовни същности. Нито пък има значение, че детето повтаря като папагал, без да разбира, важното е че повтаря това което му се подава. Колкото повече, толкова по-добре, защото тези окултни вибрации (трептения) се втъкават във виталното тяло преди да е завършен растежа му и остават там през целия живот. Всеки път когато започва Меса от служители на църквата в която и да е част от света, нарастващата и кумулативната й вибраторна мощ вълнува и възбужда всички у които е заложен нейния начин на действие (които са настроени на нейната вълна) във виталното им тяло и по такъв начин, че те биват притегляни към църквата от неустоима мощна сила. Принципът е същия както когато се удари един камертон, други които са настроени на същия тон със същата честота започват да звучат. 

Има някои католици които са настроени против Католическата Църква, но само привидно, в сърцето си те остават католици до смъртния си час, защото виталното тяло много трудно може да бъде променено и изградените в него силови линии през детството са по-силни от волята на личността. 

Следователно, ако бихме искали да променим тенденцията в света да се желаят земни удоволствия за сметка на религията, бихме сторили добре ако започнем с малките деца. Ако ги събираме при олтара и ги учим да обичат Божия Дом и ако вграждаме във виталното им тяло универсални молитви и части от ритуала, ако не наблягаме на външните ефекти и култивираме у всички които влизат в църквата идеал на благоговение пред святото място, тогава ще успеем в някаква степен да изградим около земната сграда един невидим храм от Светлина и Живот, такъв както е описан от Мансон в ‘’Служителят в Дома’’. 

### <h3 id="question-162">ВЪПРОС No.162: СОЛТА НА АЛХИМИЯТА</h3>

От Философията на Розенкройцерите научаваме, че във фразеологията на алхимиците ‘’Лунни сили’’ означава сол. Има ли това смислена връзка със цитата от Марк 9/49 – 50: ‘’Защото всеки огън ще се осоли, и всяка жертва със сол ще се осоли. Добро нещо е солта; но ако солта стане безсолна, с какво ще в подправите? Имайте в себе си сол, и мир имайте помежду си.’’ 

Отговор: Всяко жертвоприношение ще бъде поръсено със сол. Това е заповед от закона на Мойсей, Юдаизъм, както бихме могли да го наречем и е бил създаден от Йехова. Но солта има друг и по-дълбок смисъл. Идеята е, че ако се поръси жертвата със сол, солта предизвиква химически пламък и това е символ на изгарящото чувство което би трябвало да изпитваме когато се разкайваме за злото което сме сторили. Всяко прегрешение ще бъде наказано и изкупено чрез определена жертва. Солта и изгарянето при жертвоприношение са били символи на нещо по-добро, което ще дойде. Хората от онези времена не са можели самите те да бъдат живи жертващи се. Те не можели да се отказват от нищо и са били силно привързани към това което притежават Те са желаели много деца, много земя и добитък и затова ако животните и другите неща които те са ценели високо са им бивали отнемани заради грехове, те са се чувствали дълбоко наранени много повече отколкото ако биха наранени те самите. 

Затова жертвоприношението тогава изпълнявало ролята на изкупление и в по- късни времена, то е останало като символ на личната жертва и чувство на разкаяние за извършеното прегрешение. Тогава жертвоприношението пред олтара не е било приемано докато жертвата не е била посолена, и подобно на това, личната жертва няма да се приеме пред олтара на разкаянието докато не се посоли. Това означава, че трябва да чувстваме изгаряща болка, угризение на съвестта и разкаяние за всяко прегрешение което сме сторили и само след като сме почувствали това, жертвата ни ще бъде приета. В древността след посоляването жертвата е била изгаряна чрез запалван от божеството огън. Смисълът на това е следния: след като сме посолили своята собствена човешка жертва със сълзите си на разкаянието, поставяйки себе си върху олтара пред Бог, жертвата ни ще бъде приета: ‘’Макар че нашите грехове са алени те ще бъдат бели като сняг.’’ Записът ще бъде изтрит от панорамата на живота. По този начин се прочистваме, но първото условие е, че нашата жертва трябва да бъде посолена със сълзи. 

Поръсването със сол на жертвоприношенията в древни времена може би има нещо общо с идеята, че Йехова е Дух на Луната и поради това управлява химическата субстанция сол, но солта на алхимиците не е била обикновена сол. Това е била солта от сълзи и разкаяние, а също така алхимиците не са имали намерение да превръщат метал в злато. Това което те са искали да направят е било да превърнат земните елементи (субстанции) на тялото в душевно злато, това златно венчално одеяние което блести около всеки който има духовни стремления и което става все по-силно и бляскаво сияние с неговото извисяване в духовния начин на живот. 

### <h3 id="question-163">ВЪПРОС No.163: ФИЛОСОФИЯТА НА ВОЙНАТА</h3>

От гледна точка на Розенкройцерите, би ли могло да се каже, че е правилно да се води война? Какво трябва да бъде становището на ученика-розенкройцер за настоящия конфликт? (Първа Световна Война) 

Отговор: По време на големите световни кризи ние се изправяме лице в лице с определени събития и биваме принудени да взимаме решения от такава голяма важност, че те често изискват промяна на идеи и идеали и отказване дори от нашите най-свидни принципи. Когато е на лице такава криза, да се отбягва или заобикаля проблема, би означавало морално и духовно престъпление и не би трябвало да се прави, без значение какво ще ни коства това. Казано е, че верността към принципите е скъпоценност, но ако сме наистина мъдри трябва да бъдем готови да променим или ревизираме нашите идеи, когато случаят действително го налага. 

Учението на Розенкройцерите винаги е било в унисон с диктума в Библията: ‘’не убивай’’. Някои дори доведоха тази идея до крайност, да не убиват дори муха. Но болшинството правилно чувстват, че заповедта не се отнася за вредни насекоми и микроорганизми които застрашават човешкия живот. Тези твари, бидейки проявление на зли мисли, са безброй и е наложително да бъдат премахвани. Повечето хора смятат, че би било глупаво в тези случаи да се прилага заповедта ‘’не убивай’’, в следствие на което да се позволи на опасните насекоми и отровните влечуги да застрашават живота ни, и те биха убивали за да премахнат тази опасност за обществото. За тяхната нравственост, тази заповед означава само идеята, че е неправилно да се убива за храна, като спорт или като професия. Да се убива човешко същество за повечето от нас е недопустимо и изглежда напълно неприемливо. Ние винаги сме окачествявали смъртното наказание като определено погрешно и не в смисъл, че не е нужно да се прилага, но че всъщност то е много опасно и вредно, защото когато Духът на убиеца бъде отделен от тялото и е свободен в духовния свят, от там той може да влияе на други хора и да ги тласка към подобни престъпления, което често се случва. Затова, по-добре е убиеца да се затвори в затвор и да се работи върху променянето му, така че дори той да не получи свободата си през този живот, в бъдещото си съществуване той ще има респект към светостта на живота на другите. 

Но докато по-горе описания принцип е приложим спрямо индивида-убиец, случаят е съвсем различен когато цял един народ се втурва в атака срещу друг народ, извършвайки масови убийства, палежи, разрушения и грабежи, невъзможно е да се затвори цял един народ, необходимо е да се намери по-драстично средство за защита. 

В гражданското право ние признаваме правото на самозащита, което дава право на нападнатата жертва да убие вместо да бъде убита и би било несериозно да се твърди, че това право е неприложимо защото милион убийци са облечени в униформа или защото те се държат дръзко и безпощадно, обявявайки намерението си да убиват или защото стоят в засада строени в цели роти вместо поединично. Бидейки агресор, те са убийци и нападнатите от тях жертви имат безспорното право да защитават собствения си живот като убиват убийците. Освен това, в сила е свещената отговорност на силния да защитава живота на тези които са твърде слаби за да могат да се предпазят. Дори само това е основание за да бъдат убивани убийците. 

От спиритуалистическа гледна точка, поради това, дали е редно да се води война или не зависи от въпроса: кой е агресора и кой е жертвата? 

На този въпрос може лесно да се отговори в случаите когато войната има чисто завоевателни цели или когато се води с цел освобождаване на хора от физическо, икономическо или религиозно робство. Няма нужда от аргументи за да се разбере, че в тези случаи завоевателят е също така и агресор и освободителят е защитник на изконни човешки права. Той изпълнява свещения братски дълг. 

След като това е изяснено и разбрано, ние не може да бъдем измамени от дипломатическите похвати на поднасяне на информацията защото истината е ясна за нас, правилото за добро и зло, за правилно и погрешно е просто и ясно. 

Заставайки на тази позиция, следва че е много по-благородно и героично да се изправим пред взвода за разстрел поради отказ да постъпим в армията на агресор или да избягаме от родината си или дори да се присъединим към редовете на защитниците дори и на най-ниска длъжност, отколкото да заемаме най-висок пост при агресора. 

От друга страна, борбата на страната на защитниците, съгласно най-възвишените духовни принципи, е свещен дълг. Колкото е по-голяма саможертвата, толкова е по-голяма заслугата и наградата и този който бяга от своя свещен дълг да защитава дома си, семейството си и родината или който не се бори за потиснатите си навлича наказание. Освен това, колкото по-жестока е борбата, толкова по-скъпа е жертвата която се изисква. 

Тази саможертва не е привилегия само за силните. Само те не са длъжни; работата зад фронтовата линия е дори от по-голяма важност и всички могат да се включат в зависимост от възможностите си – умствени, физически и финансови. 

Освен това, когато се появи неотложна нужда от себе-защита или защита на другите, колкото е по-мощна кампанията толкова по-краткотрайна и успешна ще бъде тя. Затова половинчатите мерки не са препоръчителни и неутралитета при такива обстоятелства би трябвало да се смята в най-добрия случай за престъпно пропускане на време. 

Учениците на окултизма знаят много добре, че войните се подбуждат и инсценират от божествените йерархии които по този начин използват даден народ да наказва друг народ заради греховете му. Дори едно повърхностно изучаване на Библията би предоставило много примери за това. Това не винаги означава, че победителят е праведен, но показва че победеният народ е съгрешил и си е получил заслуженото наказание, обикновено поради високомерието си и безбожието си.Нито пък това е признак за това, че победителят е получил божествено благодеяние. Той може би е побеждавал през по-голямата част от времето, защото невидимата армия е подкрепяла войските на агресора и по този начин е удължавала битката за да направи крайната победа по-категорична и по- катастрофална за агресора; също така да принуди защитниците да научат урок който не биха могли да научат посредством краткотрайна отбранителна битка. 

Това накратко е философията на войната от спиритуалистическа гледна точка независимо от това кои народи са въвлечени. Ако приложим тези принципи и въпроси към настоящата война (Първа Световна) за всеки който подходи без предубеждение и с открит разум, ще е ясно че милитаристите от Централна Европа са се подготвяли за тази война в продължение на няколко поколения и на пети юли 1914 на известната с лоша слава Потсдамска Конференция, което сега е признато от тях, те са се договорили да започнат войната след няколко седмици през които банкерите от тези нации така са манипулирали борсите, че да натрупат възможно най-големи финансови ресурси. Това определя Австро-Германските военни съюзници като агресори които под магическото влияние на Расовите Духове изпратиха в поход техните милиони войници срещу другите народи на света. В началото на конфликта Франция и Англия, които са непосредствени съседи на нападнатата Белгия приеха нейната кауза като своя собствена и действаха като нейни братски защитници. Но тъй като не бяха подготвени за война не можеха да я доведат до успешен край. Поради това се появи необходимостта Америка да се включи в конфликта и да промени баланса в тяхна полза за да може да се възстанови мира и да се защитят тези които бяха твърде слаби за да могат да се защитят сами. 

Можем да бъдем доволни от факта, че винаги когато САЩ са били принуждавани да се включат във военен конфликт, това винаги е ставало или за самозащита или те са играли дори още по-алтруистичната роля на защитник на слабите. Ако това беше завоевателна война би било по-добре за всеки духовно извисен човек да се изправи пред взвода за разстрел отколкото да участва в такова греховно начинание, както вече беше казано. От друга страна, виждайки как настоящата битка която се води с цел да се унищожи милитаризма на Централна Европа взима ужасни жертви от човешки живот от страна на съюзниците Англия, Франция и САЩ, свещен дълг на всеки е да помага с всички сили съобразно своите духовни, етични и физически способности или на фронта или зад фронтовата линия където има нужда от неговата служба. 

Затова ние призоваваме всички ученици от Сдружението на Розенкройцерите от всички страни по света да защитават каузата на човечеството срещу милитаристическия съюз на Централните Сили, да подпомагат борбата против него за да можем скоро да постигнем ‘’Мир на земята и благоговение измежду човеците’’. 

### <h3 id="question-164">ВЪПРОС No.164: СДРУЖЕНИЕТО НА РОЗЕНКРОЙЦЕРИТЕ</h3>

Дали учението на Розенкройцерите е достъпно за всички? Ако да, по какъв начин е достъпно? 

Отговор: С цел разпространението на това учение е създадено Сдружението на Розенкройцерите и всеки който не е хипнотизатор, професионален медиум (получаващ заплащане), ясновидец, хиромант или астролог може да се запише за Ученик в Предварителния Курс чрез писмена молба до Централния Секретариат. Няма такса за членството. С пари нашето учение не може да се купи. Напредъкът зависи от постигнатото. 

След завършване на предварителния курс, ученикът се включва в списъка на напредналите за период от две години, след което ако той е възприел напълно истините на Учението на Розенкройцерите така, че е готов да прекъсне връзките си с всички други окултни или религиозни ордени – с изключение на Християнската Църква и сродните (братските нам) ордени – разрешава му се да приеме Облигацията (Задължението) което му дава правото да бъде приет като Пробационер (ученик на изпитателен срок). 

С гореописаното не се стремим да отхвърлим всички други окултни школи – далече сме от това. Много пътища водят до Рим, но бихме постигнали много повече с по-малко усилия ако следваме един от тях отколкото ако се прехвърляме от път на път. Времето и енергията ни са ограничени, това първо, а още повече са ограничени от семейните и обществените ни задължения, които не можем да пренебрегваме заради собственото си развитие и усъвършенстване. Дори трябва да пестим от малкото време и сили които са ни на разположение, затова е изискването за напускане на всички други ордени. 

Светът е съвкупност от предоставени ни възможности, но за да се възползваме от всяка една от тях трябва да притежаваме ефективност в една област. Развиването и усъвършенстването на нашите духовни сили ще ни направи способни да помагаме на или да нараняваме нашите по-слаби братя. Оправдано е само усилието в служба на човечеството. 

Розенкройцерският метод на развитие и напредък се различава от този на другите системи, особено в следното: той се стреми, дори в самото начало, да освободи ученика от зависимостта му от другите, да го направи самостоятелен в най- висша степен, така че той да бъде в състояние да издържа сам при всички условия и да се справя с всички обстоятелства. Само човек който е така уверен в себе си, уравновесен и спокоен може да помага на слабите. 

### <h3 id="question-165">ВЪПРОС No.165: ЕСТЕСТВОТО НА МИТОВЕТЕ</h3> 

Смятате ли, че древните митове имат реален смисъл, или са по-скоро плод на въображение и фантазия? 

Отговор: Те съдържат дълбоки окултни истини. Битката между светлината и мрака е описана в много митове които си приличат в главното, въпреки че обстоятелствата се променят в зависимост от нивото на еволюционното развитие на хората при които са открити. Общо погледнато, те изглеждат фантастични за обикновения ум защото картината която разкриват е силно символична и поради това не съответства на конкретната реалност на материалния свят. Въпреки това, в тези легенди са вградени велики истини, които се разкриват когато легендите биват лишени от мистичната си обвивка. 

Първо, трябва да се разбере, че борбата между светлината и мрака, както се наблюдава тук във физическия свят, е нищо друго освен проявлението на подобна борба в моралната, менталната и духовната сфери. Това е фундаментална истина и всеки който иска да научи истината би трябвало да осъзнае, че в плътния свят всички обекти, които ние сега възприемаме така реални, солидни и трайни, са нищо друго освен преходно краткотрайно проявление излъчено от божествена мисъл и то ще се разтвори в мъгла милион години преди другите светове, за които си мислим че са нереални и недосегаеми, бъдат разрушени по подобен начин и когато ние за пореден път ще се върнем в лоното на нашия Отец за да отдъхнем преди зазоряването на друг още по-велик Космически Ден. 

Особено по време на Рождество Христово, когато денят е къс и нощта дълга, хората обръщат вниманието си към Южното Слънце и очакват момента когато то отново ще започне пътуването си на север за да върне светлината и живота на нашето замръзнало полукълбо. От Библията научаваме как Самсон, Слънцето, е израствал силен и неговите лъчи са се удължавали; как силите на мрака, Филистините (Philistines) са разкрили тайната на неговата сила и са му отрязали косата, или лъчите, за да го лишат от нея, как са му отнели зрението като са му изболи очите и накрая са го убили при храма на Зимното Слънцестоене. 

Англосаксонците имат предания за победата на Цар Джордж над дракона; Тевтонците имат предания за това как Beowolf е убил гъсока и как Зигфрид е победил дракона Fafner . Гърците имат предания за победата на Аполон над Питона и на Херкулес над дракона Hesperides. Повечето от митовете разказват само за победата на новороденото Слънце, но има и други които, както историята за Самсон която току що споменахме, и историята за Хирам Абиф от Масонската легенда, разказват също така как Слънцето на старата година е било победено след като е завършило своята обиколка и е било готово да роди новото Слънце което се издига от пепелта на стария Феникс (Phoenix) за да стане светлика на новата година. 

Има един мит който е разпространен в Скандинавия и Исландия в който се разказва за имела и е свързан с коледните традиции, когато свещеното червено символично се слива с белия имел – символизирайки превръщането на почервенялата от грях кръв в бяла като сняг. Историята е следната: 

В стари времена, когато Олимпийските Богове са властвали над Southland, Wotan заедно с няколко други богове владеел Walhall където ледените висулки отразявали зимното Слънце във всички цветове на дъгата и красивата снежна покривка озарявала най-тъмната нощ дори без помощта на северното сияние. Те били чудесна компания: Tyr, Богът на войната, все още жив в нашата памет, защото сме нарекли на него Tuesday. Wotan, най-мъдрият измежду тях, запомнен като Wednesday; Thor и до сега е с нас като Thursday. Той е бил ковачът размахващ чук. Когато хвърлял чука срещу великаните, враговете на боговете и хората, се получавали гръмотевици и светкавици поради ужасната сила с който чукът удрял облаците. Нежната Freya, богинята на красотата, на която сме нарекли Friday и коварният Loke , чието има е вложено в скандинавското название на събота, това са персонажите от почти забравената древна езическа религия. 

Но, имало е и друг подобен на Baldur. Той е бил втория син на Odin и Freya. Той е бил най-добрия и най-великодушния измежду боговете, обичан от цялата природа. Той е превъзхождал всички не само по доброта и благост, но и по благоразумие и сладкодумие. Той е бил толкова красив и привлекателен, че излъчвал светлина. Веднъж Baldur сънувал сън в който е бил предупреден, че животът му е във опасност и това толкова силно засегнало Духа му, че той започнал да отбягва обществото на боговете. Неговата майка Фрея настоявала и узнала от него причината за тъгата и меланхолията му и свикала боговете за съвет и всички от тях били изпълнени с лошо предчувствие, защото знаели, че неговата смърт ще е предвестник на тяхното падение – първата победа на великаните или силите на тъмнината. 

Затова Вотан хвърлил руни, магически плочки със знаци, които били и за предсказване на бъдещето, но всичко му изглеждало неясно. Не могъл да получи отговор. ‘’Купата на Мъдростта’’, с която търсели отговори на въпроси когато имали нужда, се съхранявала от Noris, Богинята на Съдбата и затова сега не можела да им бъде от помощ. Ydun, богинята на здравето, чиито златни ябълки дарявали боговете с вечна младост, е била предадена във властта на великаните чрез измама от Loke, духа на злото, но все пак изпратили пратеници при нея за да я попитат за естеството на болестта която измъчвала Балдур, ако наистина е бил болен. Обаче тя отвърнала само със сълзи и накрая след сериозно обсъждане от всички богове, било решено, че всички природни стихии и въобще всичко в природата трябва да се закълне да не наранява благия Бог. И това било направено и обетът бил даден от всички с изключение на едно малко растение което растяло на запад от двореца на боговете. То изглеждало толкова крехко и незначително, че боговете решили че няма нужда от неговата клетва. 

However, Wotan's mind still misgave him that all was not right. It seemed to him that the Norns of good fortune had flown away. Therefore, he resolved to visit the home of a celebrated prophetess by the name of Vala. This is the spirit of the earth, and from her he would learn the Fate in store for the Gods, but he received no comfort from her and returned to Valhalla more cast down than formerly. 

Локе, духът на злото и коварството, всъщност е бил един от великаните, или тъмната сила, но временно живеел с боговете. Той имал привичката често да си променя начина на действие и на него не можело да се разчита и затова нямал доверието на никого и всички го презирали, и боговете и великаните. Един ден когато той усамотен оплаквал съдбата си, мрачен облак се надигнал от океана и след малко в него се откроила тъмната фигура на Царя на великаните. Локе уплашен го попитал какво го води насам. Царят започнал да го упреква и да го хока заради достойния за презрение начин с който той, демон по рождение, се съгласил да бъде оръдие в ръцете на Боговете във войната им срещу великаните, към които той всъщност принадлежи. Не полежало на никакво съмнение за него, че той е приет в общността на Боговете, но понеже Вотан много добре знаел каква гибел той и неговата същност могат да донесат всред Боговете затова решил да го спечели на тяхна страна и да отложи във времето злината. Той, който със своята сила и хитрост би могъл да бъде лидер на двете страни, сега е отхвърлен и презрян от всички. Царят на великаните продължил да му се кара за това, че вече няколко пъти е спасявал Боговете от гибел и че дори им е дал оръжия срещу великаните и завършил позовавайки се на омразата която се таи в гърдите му срещу Вотан и неговата раса като доказателство, че неговото естествено място е при великаните. 

Локе признал, че всичко това е истина и заявил готовността си с всички сили да помага на братята си великани. Царят на великаните му казал, че сега е моментът да се изпълни съдбата на Боговете; че ако Балдур бъде убит, скоро след това ще последва тяхното унищожение и че живота на благия Бог е застрашен от неизвестна за сега опасност. Локе отвърнал че Боговете вече са се успокоили защото Фрея е обвързала всички в природата с клетва да не нараняват сина й. Царят на мрака казал, че е било пропуснато само едно нещо. Обаче то е скрито в гърдите на Богинята и никой не знае кое е то. След това той се спуснал в своята черна бездна и оставил Локе сам с мрачните си мисли. 

Тогава Локе приел образа на стара жена и се явил пред Фрея и с хитрост изтръгнал от нея фаталната тайна, че имайки пред вид незначителността на имела да е пропуснала да приеме неговата клетва с която са се обвързали всички останали. Без да губи време Локе се отправил към мястото където расте имела, изтръгнал го с корените и го дал на джуджетата, които били изкусни ковачи, да го оформят в копие. Това оръжие било направено с много заклинания и след като го изковали им трябвало кръв за да го закалят. Довели едно невинно дете, джуджето го пронизало в гърдите с меча и изпяло заклинания. 

```
"The death-grasp hear,
Ho! Ho!--now 'tis o'er--
Soon hardens the spear
In the babe's pure gore--
Now the barbed head feel,
Whilst the veins yet bleed,
Such a deed--such a deed--
Might harden e'en steel."
```

През това време Боговете и мъртвите юнаци които се били събрали на турнир с цел да убедят Балдур колко неоснователни са неговите опасения, защото неговият живот сега е по магически начин защитен и затова направили от Балдур мишена за всичките им оръжия. 

Успелият да пристигне Локе също бил там с фаталния меч и виждайки незрящия силен Бог, Hoedur, да стои настрани от другите го попитал, защо той няма честта да се състезава със своя брат Балдур. Хоедур се извинил позовавайки се на слепотата си и защото нямал оръжие. Тогава Локе сложил омагьосания меч в ръцете му и Хоедур без да се усъмнява в коварство пронизал Балдур в гърдите с меча направен от имел и той паднал безжизнен на земята и цялата природа потънала в неописуема скръб. 

Балдур е лятното Слънце, обичано от всичко в природата, а в образа на слепия Бог Хоедур, който го пронизва с копието, лесно можем да разпознаем знака Стрелец, защото когато Слънцето навлиза в този знак през декември, денят намалява и тъмната нощ е дълга. Лъкът на Стрелец в символа на знака олицетворява същата идея както мечът в приказката. 

Легендата за смъртта на Балдур изразява същата космическа истина както всички други митове съдържащи тази идея, а именно, че Духът на Слънцето трябва да умре за слава на Космоса и както Христос да влезе в земята за да донесе обновен живот без който цялото физическо проявление на нашата планета ще се прекрати. Тъй като тук смъртта предхожда раждането в духовните светове, така също в духовните светове има смърт преди да се осъществи раждане във физическо тяло. Както Озирис в Египет е бил убит от Тифон, или Хор, за да може Слънцето на Новата Година да се роди, така също Христос трябва първо да умре за висшите светове преди Той да може да се роди в земята и да донесе необходимия ни за годината духовен импулс; но нашите Рождестственски Празници не изразяват по-величествена проява на Любов отколкото изразява символът на растението имел. Бидейки физически малко и слабо, по сила то се равнява на дъба, който е символ на силата. Това което пронизва сърцето на най-благия измежду Боговете е най-слабото измежду всички създания, така че принуден от своята любов към слабите той се спуска в сенките на долния свят, точно както Христос заради нас умира за духовните светове всяка година и се ражда в нашата планета която Той отново прониква и обхваща със своите Живот и Енергия, които излъчва. 

### <h3 id="question-166">ВЪПРОС No.166: МОЛИТВАТА</h3>

Какво е отношението на Розенкройцерите към молитвата, в светлината на библейското учение? 

Отговор: На едно място Библията ни казва да се молим непрестанно. На друго място Христос отрича тази практика като ни казва, не трябва да правим това както правят хората които си мислят, че ще бъдат чути заради многото думи които изговарят. Разбира се, не би трябвало да съществува противоречие между напътствията на Христос и Неговите ученици. Затова ние трябва да си създадем представа за това каква трябва да бъде молитвата по такъв начин, че да можем да се молим винаги, но без многословни изразни средства. Емерсон (Emerson) казва: 

```
‘’Въпреки че никога не сте коленичили,   
Вашите молитви са изпратени в небесата   
И дали са били за добро или за зло,   
Та са приети и вече имат отговор.’’   
```

С други думи, всяко действие е молитва и съобразно на закона за причинно- следствената връзка, то ни донася съответния резултат. Ние получаваме точно това което сме си поискали. Изказване с думи не е необходимо. Действайки по определен начин демонстрираме какво желаем, дори ние самите да не осъзнаваме това и след по-дълго или по-кратко време, съобразно с интензивността на желанието ни за което сме се молили, то се реализира. 

Придобитото или постигнатото може да не бъде това което в действителност и осъзнато сме си поискали Всъщност, понякога може да получим нещо с което бихме искали скоро да се разделим, нещо неприятно, но молбата-действие ни го е донесла и трябва да си го задържим докато ни бъде разрешено да се освободим от него. Ако хвърлим камък нагоре във въздуха действието не е завършено докато камъкът не се върне и не падне на земята. В този случай резултатът от действието следва толкова бързо причината, че е трудно да се проследи процеса и да се свържат причината и следствието. 

Обаче, ако навием пружината на един будилник, енергията се съхранява в пружината докато определен механизъм не я освободи. Тогава се появява ефектът – звъна на алармата – и въпреки че ние може през това време да сме спали дълбоко, реакцията или развиването на пружината е станало точно по този начин. Подобно, действия които ние сме забравили, скоро или по-късно, ще предизвикат своя ефект независимо от това и така се получава отговора на молбата-действие. 

Обаче, има една истинска мистична молитва – молитва при която се срещаме лице в лице с Бог, както Илия Го е срещнал. Няма да се срещнем с Него в световните катаклизми, нито в бурите, нито в земетресенията или в пожарите, а тогава когато всичко е утихнало беззвучен вътрешен глас ще ни говори. Обаче, мълчанието което се изисква за това преживяване не е просто липсата на думи. Няма дори вътрешни картинни представи които обикновено преминават пред вътрешния ни взор при медитиране, няма и мисли, а цялото ни същество наподобява кристално-чисто езеро. В него се отразява Бог и ние изпитваме единение което прави общуването с думи или по какъвто и да е друг начин ненужно. Ние чувстваме всичко което Бог чувства. Той е по-близо до нас от ръцете и нозете ни. 

Христос ни учи да казваме: ‘’Отче наш, Ти който си на небесата…’’. Тази молитва е най-възвишената която може да се изрази с думи, но другата молитва за която ви казах, може в момента на единение да се изрази в една единствена дума: ‘’Отче наш’’. Молещият се, ако е наистина отдаден в молитвата си, никога не изрича нищо повече от това. Той не моли за нищо, какъв смисъл има? Нали има обещанието: ‘’Господ е мой Пастир, аз няма да имам нужда от нищо?’’ Не му ли е казано, че той трябва само да се стреми към царството небесно и всичко друго ще дойде след това? Неговото поведение, може би, най-лесно ще бъде разбрано ако вземем за пример едно вярно куче което гледа стопанина си с няма преданост в лицето, цялата му душа изтича от очите му с любов. По подобен начин, но разбира се с много по-голяма интензивност, истинският посветен се взира в Бог вътре в себе си и се излива в безмълвно преклонение и обожание. По този начин можем да се молим винаги, вътре в нас, докато работим усърдно във външния свят; защото нека винаги помним, че не трябва да се разбира че трябва да прекарваме живота си в унес. Както се молим на Бог вътре в нас, така също трябва да работим за Бог във външния свят.

End of The Rosicrucian Philosophy in Questions and Answers, Volume II