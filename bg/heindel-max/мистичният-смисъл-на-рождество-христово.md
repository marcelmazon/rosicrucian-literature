---
title: 'Мистичният смисъл на Рождество Христово'
language: 'bg'
original_title: "The Mystical Interpretation of Christmas"
original_language: 'en'
author: 'Max Heindel'
original_source_file: 'the-mystycal-interpretation-of-christmas.md'
---

<h1 id="the-mystical-interpretation-of-christmas">Мистичният смисъл на рождество Христово</h1>

Шест трактата по въпроса за Рождество Христово показващи окультното значение на това велико събитие.

от Макс Хайндл

THE ROSICRUCIAN FELLOWSHIP  
International Headquarters  
Mt. Ecclesia  
P.O. Box 713  
Oceanside, California, 92054, USA  

### <h3 id="preface">Предговор</h3>

Различните части на тази книга първоначално са били изпратени от автора във вид на уроци до различни студенти, по различно време. Тук са шест от неговите деветдесет и девет писма. Основна тема на тези уроци е мистичното раждане и смърт на великия Христов Дух, през погледа на ясновидеца. Авторът е получил тези скъпоценни истини посредством божествено просветление. И най-отявлениям материалист след като прочете откровенията получени от автора върху значението на Христос и принципите, които той проповядва, би трябвало да се убеди в божествеността на човека.

Седемнадесет от деветдесет и деветте урока са отпечатани в книгата озаглавена "Паяжината на Съдбата"; девет са публикувани под заглавието "Масонството и католицизмъм"; деветнадедесет като "Мистериите на великите опери"; и двадесет и четири под заглавието "Мистично познание". Останалите ще се появият по-късно във втори том на "Мистично познание".

Надяваме се, че прочита на този том, посветен на святаия живот на Христос, ще подбуди още поголямо благоговение към Християнската религия, станала по-разбираема за ума, посредством вдъхновената работа на автора, чиято най-голяма цел в живота е, да приближи Христовия идеал и простичкия му живот на служене до сърцата на хората.

Mrs. Макс Хайндл

### <h3 id="table-of-contents">Съдържание</h3>

- [I. Космичното значение на Рождество Христово](#chapter-1)
- [II. Духовна светлина - новият елемент и новото вещество](#chapter-2)
- [III. Ежегодната саможертва на Христос](#chapter-3)
- [IV. Мистичното среднощно слънце](#chapter-4)
- [V. Мисията на Христос и Фестивалът на духовете](#chapter-5)
- [VI. Новороденият Христос](#chapter-6)

### <h3 id="chapter-1">Глава I: Космичното значение на Рождество Христово</h3>

Отново след една година ние сме в навечерието на Рождество Христово. Начинът по който всеки от нас възприема този празник е различен. За пламенния вярващ това е свят, свещен и мистериозен ден, сублимен и извън възможностите му за разбиране. За атеиста това е глупаво суеверие. За чистия интелектуалец е загадка, тъй като е отвъд възможностите на разума.

В църквите се разказва как в най-святата нощ на годината нашият Господ и Спасител, заченат непорочно, е бил роден от девица. Не са дадени никакви обяснения; нащата са оставени да бъдат възприети или отхвърлени от слушателя според неговия темперамент. Ако в него умът и разумът доминират над вярата, ако той не може да повярва в нещо, което не може да бъде демонстрирано пред очите му във всеки един момент, той е принуден да отхвърли разказа като абсурден и като несъответстващ на различните неотменни закони на природата.

За да бъде задоволен умът са давани различни обяснения, главно от астрономическо естество. Те разясняват как в нощта между 24 и 25 декември Слънцето започва своето пътешествие от юг към север. То е "Светлината на Света". Студ и глад неминуемо биха унищожили човечеството, ако Слънцето оставаше винаги на юг. Затова началото на неговото пътешествие на север се посреща с голяма радост. Затова то идва "да спаси света", да му даде "хляба на живота", възрастявайки зърно и грозде. Така то "дава своя живот" минавайки през "кръста" на екватора (по време на пролетното равноденствие) и след това начева възкачването си в северните небеса. В нощта когато то започва пътуването си на север, зодиакалният знак Дева, небесната девица, "Царицата на небесата", изгрява в полунощ на измочния хоризонт и затова, астрологически казано, е негов "изгряващ знак". Поради което то е "родено от дева", без други посредници и следователно "непорочно заченато".

Това обяснение може да задоволи ума относно *произхода* на предполагаемото суеверие, но болезненият вик в сърцето на всеки скептик, независито от това дали той го съзнава или не, ще ечи докато и той не получи духовно просветление, даващо приемливо обяснение както за сърцето, така и за ума.

Да осветлим тази върховна мистерия, това ще е стремежът ни в следващите страници. Непорочното зачатие ще бъде главна тема в един от бъдещите уроци. Сега ще покажем как материалните и духовни сили редуват приливи и отливи в протежение на една година, и защо Рождество Христово е наистина "свят ден".

Нека подчертаем, че ние приемаме астрономическото обяснение като вярно от собствената му гледна точка дотолкова, доколкото и следващото което ще кажем е вярно разглеждано под друг ъгъл.

Слънцето се ражда година след година всред най-тъмната нощ. Спасителят на света Христос се ражда в най-мрачната духовна нощ. Има и един трети аспект от изключителна важност, а именно, този който Павел има предвид като казва за Христос "докато не се роди у теб" и това не е глупава безсмислица. Факт от най-върховно значение е, че всеки от нас е един все още негоразвит Христос, и колкото по-рано осъзнаем, че трябва да развием Христос вътре в себе си, преди да можем даа го възприемем отвън, толкова по-скоро ще дойде денят на духовното ни просветление. В тази връзка ние отново ще цитираме любимия си афоризъм от Ангелус Силезиус, чието висше духовно възприемане го подтиква да каже:

```
"Ако Христос се роди хиляда пъти във Витлеем,
но не в теб, душата ти ще бъде загубена,
Кръста на Голгота напразно ще гледаш
докато във теб не се издигне отново."
```

В *лятното слънцестоене*, през юни, земята е най-отдалечена от Слънцето, но слънчевите лъчи сключват приблизително *прав ъгъл* с нейната ос в Северното полукълбо, това поражда и високата степен на физическа активност. В него момент *духовните* излъчвания от Слънцето са *под наклон* спрямо тази част от Земята и също толкова слаби, както и физическите лъчи, когато са под наклон. 

В *зимното слънцестоене*, от друга страна, Земята е най-близко до Слънцето. Тогава духовните лъчи падат под прав ъгъл към земната повърхност в Северното полукълбо, *подбуждайки духовност*, докато физическите активности са бездейни, поради наклона, под който слънчевите лъчи падат към повърхността на Земята. По тази причина, физическите активности са в пълен отлив, докато духовните лъчи достигат най-високия си прилив в нощта между 24 и 25 декември, поради което тя е и най-святата нощ на годината. От друга страна средата на лятото е времето за забавления на земните духове и подобните същества ангажирани с материалното развитие на нашата планета, както е показано от Шекспир в "Сън в лятна нощ"*.

() - * Буквалният превод на заглавието на тази популярна Шекспирова комедя ("Midsummer Night's Dream") е "Сън в нощта на лятното слънцестоение" (бел. пр.)

Ако плуваме с прилива, когато той е най-силен, ще изминем най-голямо разстояние с по-малки усилия, отколкото по което и да е друго време. От изключителна важност за езотеричните ученици е да знаят и да разбират изключително благоприятните условия, които доминират в Коледния прилив.

Нека преследваме призива на Павел в 12 гл. от Посланието до евреите, като отхвърлим настрана всяка излишна тежест, както правят атлетите, когато се състезават. Нека ковем желязото докато е горещо, да концентрираме през това време всичките си енергии в духовни усилия и ще пожънем реколта, каквато не бихме получили по никое друго време на годината.

Нека си припомним също и че самоусъвършенстването не е главната ни подбуда. Ние сме последователи на Христос. Ако се стремим към отличие, нека си спомним думите му: "Нека този, който желае да бъде пръв сред вас да БЪДЕ СЛУГА на всички." Сред кръга на вашите познати има много мъка и страдание, много самотни и измъчени сърца. Нека ги издирим по един деликатен начин. По никое друго време на годината те не биха били толкова отзивчиви към вашите съвети, колкото сега. Нека положим усилия да осветим пътя им. Така ще придобием тяхната благословия и благословията на Старшите братя. Породените от това вибрации ще подтикнат духовния ни растеж по начин невъзможен по друг път.

### <h3 id="chapter-2">Глава II: Духовната Светлина - новият елемент и новото вещество</h3>

Миналата година кореспондентсткият ни курс по Мистично Християнство започна с един урок върху Рождество Христово, разгледано от космична гледна точка. Бе обяснено, че лятното и зимното слънцестоене заедно с есенното и пролетното равноденствие са повратни точки в живота на Великия Земен Дух, както *зачатието бележи* началото на спускането на един човешки дух в земното му тяло, вследствие на което се идва до *раждане*, след което настъпва периода на растеж завършващ със *зрялост*. Тази точка от своя страна бележи началото на период на наливане и зреене съпроводено със спадане на физическите енергии, което завървша със *смърт*. Това събитие освобождава човека от мрежата на материята и нейните пазачи и той наблиза в период на духовен метаболихъм, където реколтата от земните ни опитности трансмутура в душевна сила, таланти и склонности, предвидени за приложение в бъдещите ни животи, така че да можем още по-изобилно да се обогатяваме с такива съкровища, за да се удостоим като "верни служимели" и да заемаме все поважни и важни постове сред служителите в къщата на Отца.

Тази илюстрация е изградена върху тайните основания на великия закон за аналогията, така лапидарно израден в Херметичната аксиома "Както горе, така и долу". Освен на този универсален за всичките ни духовни проблеми ключ, за "отварянето на Сезам" ще разчитаме също така и на урока ни върху Рождество Христово, изучен такзи година, който надяваме се може да изправи, да потвърди или да допълни, според техните нужди доседашните възгледи на нашите ученици.

Първоначално телата са изкриетализирали в ужасната температура на Лемурия и били твърде горещи за да съдържат влага в достатъчно количество, което да позволи на духа свободен и неограничен достъп до всички анатомически части, какъвто, посредством циркулацията на кръвта, има в днешно време. По-късно, в ранна Атлантида, телата разполагали с кръв, но поради високата вътрешна температура тя се движела трудно и изсъхвала бързо. Те имали кръв и благодарение на факта, че си доставяли изобилно влага от водната атмосфера, която преобладавала по него време. Вдипшването на този разтворител постепенно намалявало вътрешната топлина и омекчавало тялото, докато станало възможно задържането на достатъчно количество влага в тялото и дишането в относително по-сухата атмосфера образувала се по-късно.

Ранноатлантските тела били със зърнеста и влакнеста структура, подобно на сегашните ни сухожилия, напомняща също така дървесната структура, но месоядните времена позволили на човека да асимилира достатъчно белтъчини за изграждането на еластичните структури, необходими при формирането на дробовете и артериите, така че да се осигури свободната циркулация на кръвта в днешното тяло. Във времената, когато се извършвали тези вътрешни и външни промени, в дъждовното небе се проявила огромна величествена дъга, за да отбележи идването на *Царството на човека*, в което условията трябвало да бъдат толкова разнообразни, както цветовете в които неговата атмосфера пречупвала едноцветната светлина на Слънцето. Така първото проявяване на дъгата в облаците отбелязало идването на Ноевата епоха нейните сменящи се сезони и периоди, като Коледа бележи началото на първия от тях.

Условията преобладаващи през тази епоха в сравнение с тези на предшестващите епохи са променливи. Процесите на кондензация, трансформирали огнената мъгла на Лемурия в гъстата влажна атмосфера на Атлантида, и тя по-късно преминала във вода, която заляла земните кухини и принудила човечеството да се измегли по височните, като тези процеси на изсушаване на атмосферата продължават. Както атмосферата, така и нашите собствени физиологически условия се променят, като тези промени възвестяват за зращите очи и разбиращите умове, зората на един нов ден на хоризонта на времето - епохата на обединението наречена в Библията, *Царството Божие*.

Библията не оставя място за съмнение относно промените. Христос казва, че както е станало по времето на Ной, така ще дойдат и нови дни. Научните изследвания установяват появяването на условия несъществували доскоро. Научен факт е, че кислородът се изразходва в тревожна степен от индустриалните огньове; горските пожари също се отразяват извънредно много на запасите ни от този важен елемент, като ускоряват и естествения процес на изсушаване на атмосферата. Измъкнати учени посочват, че ще дойде ден, когато Земята няма да може да поддържа живот нуждаещ се от вода и въздух. Идеите им не вхзбуждат голяма тревога, тъй като времето, което предвиждат е далечно, но макар и денят да е може би далечен, гибелта на Арианската епоха е неминуема, като потъването на Атлантида.

Ако някой атлант, би могъл да бъде пренесен в нашата атмосфера, той би се задушил като риба извадена от естествената й среда. Картините разкриващи се в Паметта на Природата доказват, че първите летци от това време действително припадали при среща с някои от въздушните потоци, които постепенно се спускали на земята, а техните преживявания породаили многобройни коментари и спекулации. Днешните летци вече са се срещали с новия елемент и са изпитали задушаване като това на атлантските ни предци и то по аналогични причини - те са срещнали един *нов елемент* спускащ се отгоре, който ще замести кислорода в нашата атмосфера. В човешкия организъм прониква едно *ново вещество*, което ще замести белтъчините. Нещо повече, както летците на древна Атлантида припадали и били препятствани от спускащите се въздушни потоци на настъпващата Арианска епоха, тогавашната обетована земя, за да не могат да влязат в нея преждевременно, така новият елемент смущава днешните летци, както и цялото човечество, до момента в който всички се научим да усвояваме материалните му аспекти. И както в потопа са загинали онези атланти, чиито дробове са били недоразвити, така новата епоха ще завари някои без "сватбена премяна" и затова непригодни да влязам, до момента когато осъществят сьответното развитие. Затова изключително важно за всички е да знаят за този нов елемент и това ново вещество. Библията, от една страна, и науката, от друга, ни предоставят предостатъчно информация по въпроса.

Бяхме споменали по-рано, че науката и религията в древна Гърция са били изучавани в мистерийните храмове едновременно с изящните изкуства и занаятите, като една цялостна доктрина за живота и съществуванието, а че това условие днес е временно отменено, е с оглед да се улеснят някои фази от развитието ни. Единството на религиозния и научния език в древна Гърция правел възприамането на тези въпроси по-лесно, а днешното усложнение се дължи на факта, че религията е *превела*, а науката просто е заимствала термините от оригиналния гръцки. Това причинило множество привидни противоречия и се загубила връзката между откритията на науката и ученията на религията.

За да постигнем желаното от нас знание относно физиологическите промени осъществяващи се днес в нашата система, можем да се обърнем към научните постановки твърдящи, че промяната на челните дялове на мозъка е сред тези които са започнали най-скоро и именно тя прави този орган извънредно по-голям като пропорция в човека, в сравнение с всяко друго същество. Така че нека се запитаме: има ли в мозъка някакво вещество специфично за този орган и ако има, какво може да бъде значението му?

На първата част на този въпрос, може да се отговори, посредством справка с който й да е учебник разглеждащ и този въпрос, но в "Космогонията на Розенкройцерите" на страница 97 част III (българското издание - бел.б.ред.) се дава повече и ние привеждаме следния цитат:

```
"Мозъкът ... е изграден от вещества едни същи за всички други части на тялото, с едно допълнение - фосфора, който се оказва специфичен (като пропорция - бел.б.ред.) единствено за мозъка. Логичното заключение е че фосфорът е особеният елемент, посредством който Егото е в състояние да изрази мисълта. Пропорцията и варирането на това вещество, съответства на нивото на интелигентност на индивидуалността. У идиотите се установява съвсем малко фосфор. Проницателните мислители имат много ... Затова е от изключително значение, стремящият се, който си служи с тялото си за ментални и духовни активности, да осигурява на мозъка си необходимите за целта вещества.
```

Неоспоримата религиозност на католиците частично се дължи на обичайното за тях богато на фосфор рибно меню в петък и по време на Велики пости. Макар, обаче, рибата да е от по-нисък порядък на живот "Космогонията на Розенкройцерите" не одобрява убиването й и препоръчва на стремящите се някои зеленчуци, като средство да се придобие изобилно желаното вещество по *физически* път. Съществуват и други и то по-добри начини, неспоменати в "Космогонията", тъй като би се получило отклонение.

Неслучайно учителите на гръцката Мистерийна Школа са наименовали така това блестящо вещество, което днес е известно като фосфор. За тях е било очевидно, че "Бог е *Светлина*" - гръцката дума е "*фос*". Затова и по най-подходящ начин са наименовали веществото в мозъка, проводник на божествения импулс "*фос-форос*" - буквално "светлоносец". В степента в която сме в състояние да усвояваме това вещество, се изпълваме със светлина, а заобикалящият ни ореол бележи святоста. Фосфорът, обаче, е само физически посредник, който позволява на духовната светлина да се прояви посредством физическия мозък, а светлината сама по себе си е резултат на душевния растеж. От друга страна душевният растеж позволява на мозъка да усвоява нарастващи количества фосфор, затова и методът за придобиване на това вещество в големи количества, не е метод на химически метаболизъм, а на алхимически процес на душевно растене изцяло обяснен от Христос в дискусията му с Никодим:

```
"Понеже Бог не е пратил Сина в Света да съди Света... Който вярва в Него, не е осъден; който не вярва, е вече осъден... И ето що е осъждението: светлината дойде в света, и човеците обикнаха тъмнината повече от светлината... Понеже всеки, който върши зло, мрази светлината и не отива към светлината, да не би да се открият делата му; понеже са извършени по Бога." (Йоан 3:17-21)
```

Рождество Христово е периодът на най-силна духовна светлина. През тази епоха на сменящи се цикли, съществуват приливи и отливи на духовна ссветлина по подобие на водите в океана. Ранната Християнска църква отбелязва зачатието през есента и наистина на него ден започва спускането на огромна духовна вълна към земята. Приливът е в кулминация на Рождество, който ден по тази причина и истинският свят ден на годината, време в което контактът с духовната вълна е най-лесен и тя се усвоява от стремящия се посредством дела на милост, доброта и любов. Като дори бедните не са лишени от добри възможности, тъй като, както много често се подчертава в ученията на Розенкройцерите, служенето е по-ценно от финансовата подкрепа, която може да се окаже ограничаваща за получателя й. От оня, обаче, комуто е дадено много, много ще бъде искано, и ако някой е бил благословен с изобилие на материални блага, би трябвало то да е съпроводено с едно *благоразумно раздаване*, каквото й да е физическото му служение. Нека си припомним още и думите на Христос "И каквото направите на един от тези мои най-малки братя, правите го на мене." Така и ще Го следваме, като огнени, блестящи светлини, бележещи пътя към Новата Ера.

### <h3 id="chapter-3">Глава III: Ежегодната саможертва на Христос</h3>

Стояли ли сте някога до леглото на приятел или близък, който е на заминаване от този свят към отвъдното? Повечето от нас са имали това преживяване, защото къде има дом, който да не е бил посетен от смъртта? Нито пък следващата фаза на събитието, на която най-често не обръщаме голямо внимание. Преди да си замине човек често изпада във вцепенение, след това се свестява и след този момент вижда не само в нашия свят, но и в онзи свят в който заминава. От голямо значение е, че тогава той вижда хора, които са били негови приятели и близки през по-ранните години на живота му - синове, дъщери, съпруга, всеки който му е бил близък и скъп, да стои край леглото му, в очакване на заминаването му. Майката нежно би протегнала ръце: "О, това е Джон, колко голям е пораснал! Какво прекрасно, голямо момче е!" И така, тя ще разпознава едно след друго децата си, които преди нея са си отишли в отвъдното. Те са събрани край леглото й, чакайки я да се присъедини към тях, обхванати от същото чувство с което хората посрещат раждането на дете в този свят, радостни от неговото пристигане, поради инстинктивното усещане, че при тях идва приятел.

По същия начин хората, които са заминали в отвъдното, се събират, когато някой се готви да пресече границата и да се присъедини към тях в отвъдната страна, зад булото на Изуда. Така става ясно, че раждането в един свят е смърт от гледна точка на друг: детето, което идва при нас умира за духовния свят, а тези които преминават от нашата действителност към отвъдното и умират тук, се раждам в новия свят и се присъединяват към приятелите си там.

Както горе, тъй и долу; законът за аналогията, който е валиден за микрокосмоса и за макрокосмоса, ни казва, че това което се случва с човешките същества при дадени условия, би трябвало да се отнася и до свръхчовешките същества при аналогични обстоятелства. Сега наближаваме зимното слънцестоение - най-тъмния ден на годината, времето когато светлината на слънцето е почти погаснала, когато Северното ни полукълбо е студено и мрачно. Но в най-дългата и мрачна нощ, Слънцето подема своя път нагоре, Христовата светлина отново се ражда на земята и целият свят се радва. С термините на нашата аналогия, обаче, когато Христос се ражда на земята, Той умира на небето. Както по време на раждането свободният дух е окончателно и здраво обвиван в булото на плътта, окован за цял живот, така също Христовият Дух е оковаван и обременяван, всеки път, когато Той се ражда на земята. Великата Ежегодна Жертва започва, когато зазвънят Коледните звънчета, когато на небето достигнат радостните ни хвалебствени възгласи и благодарности. Христос от Коледа до Великден е оковаван в най-буквален смисъл на думата.

Хората могат да се отнесат с пренебрежение към идеята за съществуването на прилив на духовен живот и светлина по това време на годината, но фактите не се променят от това дали ние ги приемаме или не. Всеки един в целия свят по това време се чувства по-леко, различно, чувства се като че от раменете му е свален товар. Преобладава Духът на мир на земята и благоволение за човеците; духът, че *ние също бихме дали нещо*, намира израз в коледните подаръци. Този дух не бива да се отхвърля от оня, който е и в най-малка степен буден; той е отражение на великата божествена вълна на даване. Бог толкова възлюби света, щото даде Сина Своего единороднаго. Рождество е времето на даването, макар и последното да не тът, повратната точка, моментът в който чувстваме, че се е случило нещо, което гарантира благоденствието и съществуванието на света.

Колко се различава чувството, което предизвиква Рождество от чувството проявяващо се на Възкресение! На Възкресение съществува едно насочено навън желание, една енергия, която намира израз в половата любов, с ключова нота желанието за продължаване на себето. Колко различно е то от любовта намираща израз в духа на даване, който по времето на Рождество преобладава над тази на приемане.

Нека сега обърнем поглед към църквите; по никое друго време свещите не горят толкова ярко както в този най-къс и мрачен ден на годината; Тогава и камбаните звънят толкова празнично, сякаш в очакващия свят прокънтява вестта "Роди се Христос".

"Бог е Светлина" - изрича вдъхновеният апостол и никое друго описание не е в състояние да изрази повече за естеството на Бога от отези при малки думи. Невидимата светлина обвита с огъня горящ върху олтара е едно достойно представяне на силата на Бога, на Отца. Камбаните са подходящ символ на Сина, на Словото, тъй като металните им езици разпространяват евангелското послание за мир и благоволение, докато тамянът подтиква и засилва духовната ревност, представя силата на Святия Дух. По този начин Троицата символично присъства в честването, нещо което прави Рождество, време на най-голямата духовна радост през годината, от гледна точка на човешкия род, който сега е въплътен и работи във физическия свят.

Но не трябва да се забравя, че както беше казано в началото на този урок, раждането на Христос на земята е смъртта му за славата на небесата; че по времето когато ние се радваме на ежегодното у пристигане, Той отново се натоварва с тежък физически товар, който самите ние сме изкристализирали и който сега е наше обиталище - земята. В това тежко тяло Той е разпънат и жадува деня на окончателното си освобождение. Вие, естествено, разбирате, че през деня ние живеем в тялото си, отработваме съдбата, която сами сме си създали във физическия свят и след това през нощта се оттегляме в по-висшите светове за възстановяване. По същия начин и за Христовия Дух съществуват приливи и отливи. Той обитава нашата земя в една част от годината, след което се оттегля в по-висшите светове. Така Рождество за Христос е началото на неговия ден за физически живот, начало на периода на ограничение.

Какъв би трябвало да е тогава стремежът на отдадения, просветлен мистик, който съзнава величието на Неговата саможертва, величието на този дар, даван на човечеството от Бога по това време на годината. Този, който съзнава саможертвата, която Христос прави заради нас, това себедаряване, приемането на една истинска смърт за да можем ние да живеем, и какъв би трябвало тогава да е стремежът на този, който оценява колко прекрасна е любовта изливана върху земята по това време. Какво друго освен да наподобява в колкото и малка степен да е чудесната работа на Бога. Той би трябвало повече от всякога да се стреми да се превърне в служител на Кръста, още по-отблизо да следва Христос във всяко нещо, като се жертва за братята и сестрите си и по този начин да повдига човечеството в непосредствената сфера на своята деятелност, за да се приближи денят на освобождението, което Христос очаква в стенанието на родилни мъки. Имаме предвид *окончателно* освобождение, деня на идването на Христос.

За да осъществит този стремеж в най-пълна степен, нека навлезем в идващата година с упование и вяра в себе си. И ако досега сме били отчаяни от възможностите си да работим за Христос, нека отхвърлим това отчаяние, тъй като Той е казал: "Ще вършите много по-велики дела от тези." Нима Той, който е Словото на истината би казал тези неща, ако те бяха невъзможни за осъществяване. За този, който люби Бога, всичко е възможно. Ако ние реално работехме в нашата собствена малка сфера, без да търсим по-големите неща преди да свършим най-непосредствената си работа, бихме открили възможността за придобиването на един чуден душевен растеж, така че хората близо около нас, ще видят нещо, което може би не биха могли да определят, което обаче ще е очевидно за тях, те ще видят светлината на Рождеството, светлината на новородения Христос, озаряваща нашата сфера на действие. Това може да бъде направено, то зависи само от това дали ще Го приемем според словото Му, така че да осъществим заповедта Му: "Затова бъдете съвършени, както е съвършен Отец ви на небесата." Съвършенството може да изглежда твърде далечно; когато се устремим към Него, ние още по-отчетливо осъзнаваме, колко далеч сме от това да живеем според идеалите си. Въпреки това, посредством ежедневен, ежечасен стремеж, накрая ще постигнем, като можем всеки ден да осъществяваме малък напредък, нещо да извършим и по някакъв начин да направим нашата светлина да блесне, така че хората да могат да я видят като пътеводна светлина в мрака на света. Нека Бог ни помогне през идващата година да се уподобим на Христос, в по-голяма степен отколкото досега. Нека да живеем такъв живот, че когато следващата година се изтърколи и отново заблестят светлините от Коледните свещички под звъна на камбаните призоваващи за Коледната служба, да почувстваме, че не сме живяли напразно.

*Всеки път, когато се отдаваме* на служба за другите, увеличаваме блясъка на душевните си тела изградени от етер. Тогава Христовият етер прониква нашите етерни сфери и нека си припомним, че ако някога пожелаем да работим за Неговото освобождение, трябва в достатъчна степен да развием собствените си душевни тела, до точката в която те могат да проникнат земята. Така ние можем да поемем Неговия товар и да Го спасим от мъките на физическото съществуване.

### <h3 id="chapter-4">Глава IV: Мистичното среднощно слънце</h3>

Екзотерически, Слънцето е било обожавано като дарител на живота от незапомнени времена, тъй като мнозинството не било в състояние да прозре зад материалния символ една велика духовна истина. Но освен онези, които обожавали огромния видим с просто око глобус, е имало винаги, има и днес, малко, но нарастващо малцинство - свещеничество посветено не толкова посредством церемонии, а чрез праведност*, което е виждало и вижда вечните духовни истини зад времените и тленни форми, които според времената и хората за които първоначално са дадени се обличат в менящите се форми на обредите. За това малцинство, легендарната звезда на Витлеем заблестява всяка година, като едно Мистично Среднощно Слънце, което прониква нашата планета по време на зимното слънцестоене, а след това започва да излъчва от центъра и Живот, Светлина и Любов, трите божествени атрибута. Тези лъчи на духовно великолепие и сила изпълват земното кълбо с божествена светлина, която обвива всеки един на земята, от най-малкия до най-големия без разлика. Но не всеки може на се ползва от този прекрасен дар в пълна мяра; някои придобиват повече, други по-малко, а трети, уви, изглежда нямат дял във великата любов на саможертвата, която Бащата е приготвил за нас в лицето на Своя единороден Син, тъй като те не са развили в себе си духовния магнит - *детето Христос*, който единствен може да ни води в Пътя, Истината и Живота.

() - * непреводима игра на думи rite - обряд, церемония; rithe - право, праведност (бел.пр.)

```
"Каква полза, че Слънцето свети,
ако нямам очи да го видя?
Как ще знам, че Христос е мой,
ако той не е в мен?

Този беззвучен глас в моето сърце
е най-надеждният договор
между Христос и мен, предава
на вярата силата на факт."
```

Това е мистично преживяване, което без съмнение отеква сред много от нашите ученици, тъй като то е в такава степен буквално вярно, колкото е вярно, че след нощта идва ден и след зимата идва пролет. Докато нямаме Христос в себе си, докато чудният договор на скрепеното с кръв братство не е подпечатан, ние нямаме дял в Спасителя, но когато Христос се формира в нас, когато непорочното зачатие се превърне в действителност в нашите сърца и сме присъствали на раждането на бебето Христос и сме поднесли даровете си, посвещавайки по-низшата си природа в служба на по-висшето Аз, тогава и само тогава Рождественото тържество продължава за нас от година на година и в зависимост от степента на нашето участие в него, може да е без значение дори и Коледните камбани никога да не са звъннали. И колкото по-усилено се трудим в Господнето лозе, толкова по-ясно и отчетливо чуваме беззвучния глас в нашите сърца, да предава поканата: "Елате при мен отрудени и обременени и ще ви дам покойу Вземете моето иго, защото игото ми е благо, а времето ми е леко." Тогава ще чуем нова нотка в звъна на Рождествените камбани, каквато дотогава не сме чували, защото във всичките години, няма такъв хубав ден, като деня в който Христос се ражда отново на земята, носейки дарове за децата сред хората, дарове, които означават продължение на физическия живот, защото без това витализиращо, енергизиращо влияние на Христовия Дух, земята би останала студена и мрачна, не би съществувала песента на идващата пролет, нито малките горски хористи биха радвали сърцата ни при приближаването на лятото; ледената прегръдка на Борея би сковавала една завинаги онемяла земя, правейки и негодна за продължението на нашата материална еволюция, така необходима ни с уроците си по използване на мисловната енергия по сьответните съзидателни канали. По такъв начин духът на Рождество Христово е жива реалност за онези, които са развили Христос *в себе си*. Обикновените хора го чувстват само около празника, докато просветления мистик го вижда и чува месеци преди и след кулминационната точка на Святата Нощ.

През септември настъпва една промяна в земната атмосфера, започва да просветва една светлина в небето; изглежда сякаш тя прониква цялата слънчева система; постепенно тя се усилва и изглежда сякаш обвива земното кълбо; след това тя прониква повърхността на планетата и постепенно започва да се концентрира в центъра на земята, където изграждат своите обиталища груповите духове. В Святата Нощ тази светлина придобива най-малък размер и най-силен блясък. След това започва излъчването на концентрираната светлина и нов живот за земята, посредством който се осигуряват активностите в природата през идващата година.

Това е началото на великата космична драма "От люлката до кръста", която се разиграва ежегодно през зимните месеци.

Космически погледнато, Слънцето се ражда в най-дългата и мрачна нощ на годината, когато Дева, Небесната Девица, засиява в полунощ на източния хоризонт за да роди непорочното дете. През следващите месеци Слънцето преминава през разрушителния знак Козирог където, мистически казано, са се концентрирали всички сили на тъмнината в безумния стремеж да унищожат Светлоносеца, една фаза в соларната драма, която мистически е предадена в разказа за цар Ирод и бягството в Египет за спасение от смъртта.

Когато Слънцето навлиза във Водолей, през февруари, имаме време на дъждове и бури; и както кръщението мистически посвещава Спасителя за работата му по неговото служение, така също потоците влага спускащи се на земята я овлажняват и напояват, че да може да даде плодове за онези нейни обитатели, чиито живот е осигурен.

След това започва преминаването на Слънцето през Риби. По това време запасите от миналата година са почти привършили и храната на човека е оскъдна. Затова са и дългите Великденски пости преди възкресение, който празник символизира за стремящия се същия идеал, като оня който в космоса се представя от Слънцето. По това време се провежда и *карнавалът* - сбогуването с плътта, тъй като всеки, който се стреми към по-висш живот в известен момент, трябва да се прости с по-низшата природа с всичките нейни желания и да се подготви за пасхата, която вече наближава.

През април, когато Слънцето *пресича* небесния екватор и навлиза в знака Овен, Агнец, като мистичен символ се издига кръстът, символ на факта, че кандидатът за по-висш живот, трябва да се научи да жертва суетните неща водещи към смърт и да поеме изкачването на Голгота, *лобното място*, след което да прекрачи в невидимия свят. И накрая по аналогия на издигането на Слънцето в северните небеса, той трябва да разбере, че неговото място е при Отца и че в края на краищата, трябва да се възкачи на това възвишено място. Нещо повече, както Слънцето не стои в най-високата точка на деклинацията, а циклично се спуска към есенното равноденствие и зимното слънцестоене, за да извършва отново и отново цикъла в благодеяние на човечеството, така всеки, който се стреми да придобие космическо значение като спасител на човечеството, трябва да е готов да отдава себе си в жертва отново и отново за своите братя - хората.

Това е великото предопределение на всеки един от нас, всеки е един незавършен Христос, защото както Христос е казал на своите последователи: "Този, който повярва в мене, ще извършва моите дела, а и още по-велики". Нещо повече, според максимата, че "Нуждата на човека е Божията възможност", никога не е имало такива големи възможности за човек да следва примера на Христос, да върши работата, която Той върши, както днес, когато континентът Европа е в гърчовете на една световна война, а най-величествената от Рождествените песни: "На земята мир, благоволение към човеците", изглежда повече от всякога далечна като осъществяване.

В себе си ние имаме силите за да приближим деня на мира, говорейки, мислейки и живеейки МИР, тъй като съгласуваните действия на хиляди хора могат да произведат въздействие върху Расовия Дух, когато са насочени натам, особено когато Луната е в Рак, Скорпион или Риби, които са трите велики психични знака най-подходящи за окултна работа от такова естество. Нека използваме двата или един и половината дни през които Луната е във всеки от тези знаци за целите на една медитация върху мира - мир на земята, благоволение към човеците. Но правейки това, нека сме сигурни, *че не вземаме страната* на някоя или срещу някоя от воюващите нации; нека помним през цялото време, че всеки техен представител е наш брат. Всеки е достоен за нашата любов не по-малко от който и да е друг. Нека държим мисълта, че желаем да видим *Всемирното Братство* да живее на земята, а именно мир на земята, благоволение сред човеците, независимо от това на какъв език говорят. Нека се молим да дойде мир на земята, вечен мир и благоволение сред всички хора, без значение на раса, вяра, цвят или религия. В степента в която успеем да отправит призива *със сърцата си*, а не само с устните си тази свръхличностна молитва за мир, ще приближим идването на Царството на Христос, защото нека си спомни, че в края на крайщата всички сме определени за там - *царството небесно*, където Христос е "Царь на царете и Господ на господарите".

### <h3 id="chapter-5">Глава V: Мисията на Христос и празникът на духовете</h3>

Когато се изправим пред някоя от природните мистерии, която не можем да обясним, ние просто добавяме едно ново име в речника си, което след това използваме в учените си бъбрежи за да скрием невежеството си по въпроса. Такъв е и амперът използван като мерна единица за силата на тока, волтът който показва напрежението и омът, използван да показва какво съпротивление оказва даден проводник на протичането на тока. Така посредством научаването на много думи символи, специалистите по електричеството се опитват да убедят себе си и другите, че са проникнали в мистерията на загадъчната сила играеща толкова важна роля в живота на света, но когато всичко се изговори и са изпаднали в настроение на откровенност, те признават че и най-големите на откровенност, те признават че и най-големите светила на електрическата наука знаят много малко повече от който и да ученик, който току-що започва експериментите си с елементи и батерии.

Подобно е състоянието и в другите науки, анатомите не могат да различат кучешко от човешко ембрио до последните им фази, а макар физиолозите да си приказват учени приказки за метаболизма, те не могат да не направят признанието, че лабораторните експерименти, посредством които се стремят да наподобят човешките храносмилателни процеси, се оказват твърде различни от тези протичащи при хранене в човешкото тяло. Всичко това не се казва за да се охулят или омаловажат чудесните открития на съвременната наука, а да се подчертае фактът, че зад всички явления в природата съществуват фактори - интелигенции от различна степен, съграждащи и разрушаващи, които играят важна роля в икономиката на природата - и докато тези агенти не са признати и работата им не е изучена, ние никога не бихме могли да добием, съответстваща представа за начина по който работят природничество, гравитация, химически реакции и т.н. За онези, които са култивирали духовно виждане е очевидно, че така наречените мъртви в част от времето си са заети с изучаване на изграждането на човешките тела под ръководството на известни духовни йерархии. Те са агентите в метаболичния и анаболичния процеси; те са невидимите фактори в асимилацията и затова буквална истина е, че ние не бихме могли да живеем без съществената помощ на онези, които наричаме мъртви.

За да схванем идеята за начина по който работят тези агенти и за връзката им с нас, отново ще използваме една илюстрация дадена в "Космогонията". Нека предположим, че докато един майстор изработва маса, пред него седи и го гледа куче, един развиващ се дух принадлежащ към друга вълна на живота. То вижда процеса на рязането на дъските, постепенното оформяне на масата от материалите и накрая самата нея завършена. Но макар и кучето да е гледало работата на човека, то няма ясно схващане, нито затова как е било направено всичко, нито пък за крайното предназначение на масата.

Нека си представим по-нататък, че кучето разполага с ограничено зрение: да няма възможността да възприема работещия и неговите инструменти; тогава то би виждало как дъските постепенно заемат определени места, след това се сглобяват и събират по друг начин, докато се оформи и завърши масата. Кучето би видяло процеса на оформяне и завършване на продукта, но не би възприело факта, че за да се преобрази дървеният материал в маса е била необходима нейността на работника. Ако бих могъл да се изразя така, кучето би си обяснило появяването на масата както Топси* обяснява по своему, че "току-що е израснала".

() - * Литературен герой

Нашето положение спрямо природните сили е подобно на това на кучето спрямо невидимия за него работник, а ние сме в състояние да обясним природните мистерии доколкото и както го прави Топси. Ние авторитетно обясняваме на децата си, как топлината от Слънцето изпарява водата от океаните и реките, подтиквайки я да се издигне в по-хладните области на въздуха, където се кондензира в облаци, които накрая така се пропиват с влага, че гравитират към земята във формата на дъжд и отново изпълват океаните и реките, за да се изпарят след това. Изобщо един съвършено прост, хубав процес на вечно движение. Но това ли е всичко? Няма ли някои празноти в тази теория? Знаем, че има макар да не можем сега да се отдалечаваме толкова много от нашата тема за да ги дискутираме. За пълното им обяснение липсва едно нещо, а именно, полуинтелигентната дейност на силфите, които издигат фино разделените водни частици превърнати в пара от ундините. Те ги поемат от повърхността на морето и ги изнасят на тази височина на която започва кондензацията и се формират облаците. Те задържат тези водни частици, докато ундините не ги принудят да ги освободят. Това което наричаме бури са битки водени на повърхността на океана и във въздуха, понякога с участието и на саламандрите, които запалват светещия факел на разделените кислород и водород, които изпращат своите вдъхващи трепет мълнии да разсекат в зигзаг мастиления мрак, последвани от тежкия грохот на гръмотевицата отекващ в пречистената атмосфера, докато ундините триумфално запращат освободените водни капки към земята за да възстановят отново единството им с техния майчин елемент.

За изграждането на растенията и цветята са необходими малките гноми. Тяхна работа е и да оцветят в безбройните оттенъци цветовете радващи очите ни. Също така те изрязват кристалите във всички минерали и правят безценните геми да блестят в златните дадеми. Без тях не биха съществували нито желязото за машините, нито злоатото за да платим за тях. Те са навсякъде и дори пословичните с трудолюбието си пчели не са по-работливи от тях. Пчелите все пак получават признание за работата си, докато малките природни духове, играещи такава важна роля в световната дейност са неизвестни никому с изключение на малцината наричани фантазьори и глупаци.

В лятното слънцестоене физическите активности на природата са във връхна точка или зенит, затова тази нощ е големият фестивал на духовете, които са работили за изграждането на материалната вселена: изхранвайки добитъка, възраствайки зърното и приветстващи с радост и благодарност разпенената вълна от енергия, която е техният инструмент за оформянето на изумителното разнообразие от деликатни форми сьобразно с архитиповете им и обагряйки ги в безбройни отсенки за възхищение и отчаяние на художниците.

За тази най-велика от всички нощи на хубавия летен сезон те се събират от поляни и гори, от долчинки и долини на Фестивала на Духовете. Те действително пекат и варят етеричните си храни, след което танцуват в екстаза на радостта - радост от плодородието и от служенето на една важна цел в икономиката на природата.

Научна аксиома е, че природата не толерира ненужни неща; паразитите и търтеите са мерзост; излишният орган атрофира, така е и с крайниците или очите, които не се използват. Природата има да върши работа и изисква работа от всички оправдаващи своето съществуване като част от нея. Това се отнася до растения и планети, хора и животни, както и за духовете. Те също имат своя работа; те са зает народ и тяхната дейност е в основата на много от разнообразните природни мистерии, както вече беше пояснено.

Сега сме на другия полюс на годишния цикъл, където дните са къси, а нощите дълги; поетично казано, мракът е надвиснал над Северното полукълбо, но вълната на духовната светлина и живот, която ще бъде в основата на растежа и напредъка следващата година е в най-високата си точка и мощ. В нощта на Рождество, по време на зимното слънцестоене, когато в полунощ на източния хоризонт изгрява небесният знак на Непорочната Дева, се ражда Слънцето на новата година за да спаси човечеството от студ и глад, които биха престанали. По това време в земята се ражда Христовия Дух и започва да оживява и да оплодотворява милионите семенца, които духовете възрастяват и напояват, за да ни осигурят физическа храна. Но "само с хляб не се живее". Макар и важна, работата на духовете бледнее в сравнение с мисията на Христос, който всяка година ни осигурява духовната храна, необходима за напредъка ни по пътя на еволюцията, за да можем да придобием съвършенство в любовта, с всичко което то включва.

Появяването на тази чудесна любовна светлина, символизираме посредством запалените на олтара лампи и звъна на камбаните на Рождество, които всяка година възвестяват благата вест за раждането на Спасителя, като от духовна гледна точка, светлина и звук са неделими; светлината е оцветена, а звукът се модифицира по вибраторна степен. Светлината на Рождество, която озарява земята е златиста, пораждаща чувства на алтруизъм, радост и мир, които дори голямата война не може напълно да унищожи.

Войната вече е минало и тъй като обикновено ние ценим най-вече онова което сме изгубили, можем да се надяваме, че цялото човечество ще се обедини през времето на това Рождество с песента на песните: "На земята мир, благоволение към човеците".

### <h3 id="chapter-6">Глава VI: Новороденият Христос</h3>

В нашата литература често е заявявано, че жертвата на Христос не е събитие, което се ограничава в мястото Голгота и да приключва за няколко часа; мистичното раждане и смърт на Освободителя са продължителни космически събития. Затова ние можем да направим извода, че тази жертва е необходима за физическата ни и духовна еволюция по време на сегашната ни фаза на развитие. Тъй като отново наближава ежегодното раждане на Детето Христос, отново присъства и никога неостаряващата, винаги новата тема за медитация, която можем да оползотворим, чрез размишление и с една молитва, за да може в сърцата ни да изгрее светлина, която да ни води по пътя на възраждането.

Апостолът ни дава чудесно определение за Божественото с думите: "Бог е Светлина" и затова "светлината" е използвана да илюстрира природата на Божественото в ученията на Розенкройцерите, по-специално мистерията на Троичното Единство. В Свещените писания на всички времена съвсем недвусмислено е казано, че Бог е един е неделим. В същото време откриваме, че както бялата светлина се пречупва в три основни цвята, червен, жълт и син, така Бог се изявява в тройна роля, посредством упражняването на трите божествени функции на *съграждане, съхранение* и *разрушение*.

Когато упражнява атрибута си *съграждане*, Бог се изявява като Йехова, *Святия Дух*; тогава Той е Господ на закона и раждането и проектира слънчевата плодотворност *индиректно* посредством сателитите към всички планети, където е необходимо да се осигурят тела за напредващите същества.

Когато упражнява атрибута си на *съхранение*, за целите на подхранването на телата породени от Йехова под закона на природата, Бог се изявява като Освободител, Христос и излъчва *директно* към всяка планета принципа на любов и възраждане, там където съданията на Йехова се наждаят от тази помощ за да се измъкнат от мрежите на смъртта и егоизма и да придобият алтруизма и вечния живот.

Когато Бог упражнява божествения си атрибут на *разрушение*, Той се изявява като, Отец който ни извиква обратно в нашия небесен дом, за да усвоим плодовете от опитностите и душевния растеж осъществен от нас през деня на проявление.

Този Всемирен Разрушител, лъчът на Отца, в такъв момент еманира от невидимото Духовно Слънце.

Този божествен процес на съграждане и раждане; съхранение и живот; разрушение, смърт и връщане към Създателя на нашите същества, това виждаме навсякъде около нас и съзнаваме факта, че то е плод на активностите на Троичния Бог в неговото проявление. Но осъзнавали ли сме някога факта, че в духовния свят няма определени събития, нито статични условия, че началото и края на всички ситуации във всички епохи са настояще във вечното "тук" и "сега"? От сърцето на Отца вечно извират семена на неща и събития, които проникват в царството на "време" и "пространство". Там те постепенно кристализират и стават инертни, пораждайки необходимостта от разрушение, за да може да се осигури място на други неща и събития.

От този космичен закон не може да се избяга, той е валиден за всичко в царството на "време" и пространство, включително и Христовото излъчване. Както езерото, което се изтича в океана се пълни отново, когато изтеклата от него вода се изпарява и се връща отново като дъжд и то тече непрестанно към морето, така Духът на Любовта вечно се ражда от Отца, ден след ден, час след час, безконечно втичайки се в слънчевата система, за да ни освободи от света на материята, който ни заплита в смъртната си прегръдка. Вълна след вълна се излъчват от Слънцето към всичките планети, подбуждайки с един ритмичен импулс еволюиращите на тях същества.

И така в най-пряк и най-буквален смисъл, ние приветстваме в навечерието на Коледа един *новороден* Христос, а Рождество Христово е най-животворящото ежегодно събитие за цялото човечество, независимо от това дали се съзнава или не като такова. То не е само възпоминание за раждането на нашия старши брат Исус, а начало на обновяващата любов-живот на Небесния ни Баща изпращана от Него за да освободи света от мразовитата смъртна прегръдка. Без това нов възпламеняване на божествения живот и енергия, ние скоро бихме загинали физически и закономерният ни напредък би бил нарушен, дотолкова, доколкото се засягат сегашните ни линии на развитие. Това е един момент, който би трябвало да се стремим да осъзнаем напълно за да можем да се научим да ценим Рождество Христово максимално и в това отношение можем да се учим от децата си или от спомените от собственото си детство. Колко вълнуващи са очакванията ни за приближаващото тържество. Колко нетърпеливо посрещаме часа в който ще получим подаръците, които знаем предстои да донесе Дядо Мраз - мистериозният всеобщ благодетел, носещ играчките за настъпващата година. Как бихме се чувствали, ако незабравимите кукли и барабанчета за коледната нощ ни дадяха родителите ни? Със сигурност бихме се почувствали безкрайно нещастни и бихме изпитали болката от пречупената вяра, която дори времето трудно би излекувало; и все пак тази болка е несравнима с космическото бедствие, което би настъпило за човечеството, ако нашият Небесен Баща не би ни осигурил новороденият Христос като наш Космичен Коледен Подарък. Миналогодишният Христос не може да ни спаси от физическият глад повече отколкото миналогодишният дъжд може да напои почвата отново и да набъбне милионите зрънца спящи в земята в очакване на живота на Отца с неговата зародишна деятелност да даде начало на техния растеж; миналогодишният Христос не може отново да разпали в сърцата ни духовните стремежи, които ни подтикват напред в търсене на нещо повече от това, което може да ни даде топлината на миналогодишното Слънце. Христос от миналата година даде Своята любов и Своят живот за досегашният ни хляб, без да се скъпи, без да мери. Когато Той се роди на земята миналата Коледа, той напои с живот спящите зрънца, които отраснаха и с благодарност напълниха хамбарите ни с хляба на физическия живот; Той щедро дари любовта дадена му от Отца и когато напълно изразходи живота Си, умря при Великденския отлив за да се издигне отново при Отца, както реката посредством изпарението се издига в небесата.

Но божествената любов извира вечно, както бащата жали децата си, така и нашият Небесен Баща жали нас, защото Той знае физическата ни и духовна слабост и зависимост. Затова сега с вяра чакаме мистичното раждане на Христос в новата година, носещ ни нов живот и любов пратени ни от Отца за да ни подсигури срещу физическия и духовен глад, които биха настъпили, ако отново нямахме на разположение Неговата любов.

За по-младите души обикновено е трудно да не се заблуждават по отношение на Бог, Христос и Святия Дух и повечето могат да любят само Исус, човекът. Те забравят Христос, Великия Дух, който въвежда в една нова ера, където нациите установени под режима на Йехова ще бъдат разрушени така, че на техните руини да може да се съгради Веоличествената сграда на Всемирното Братство. С времето целия свят ще осъзнае, че Бог е дух, който трябва да бъде почитан в "дух и истина". Добре е да обичаме Исус и да се уподобяваме на него; ние не знаем по-благороден и по-достоен идеал. Ако можеше да се намери някой по-благороден, Исус не би бил избран за проводник на Великия Един, Христос, в когото живее Бог. Затова би било добре да следваме Неговите стъпки. В същото време ще възхваляваме Бога в нашето съзнание, като имаме предвид думите на Библията, че Той е дух и че не можем да го уподобим на нищо съществуващо на земята и небето за да възприемем образа Му. Ние можем да видим физическите проводници на Йехова обикалящи във формата на сателити около различни планети; можем да видим и Слънцето, което е видимият проводни на Христос; но невидимото Слънце, което е проводникът на Отца и източникът на всичко се явява единствено на най-великите ясновидци сред хората, като по-висша октава на фотосферата на Слънцето: Но за нас не е необходимо да го виждаме; ние чувстваме любовта Му и това чувство е най-силно по времето на Рождество Христово, когато Той ни дарява с най-великия от даровете си, Христос на новата година.