---
title: "Masonluk ve Katoliklik"
language: 'tr'
original_title: "Freemasonry and Catholicism"
original_language: 'en'
author: 'Max Heindel'
original_source_file: 'freemasonry-and-catholicism'
translator: "Burhan Yentürk"
---

<h1 id="freemasonry-and-catholicism">Masonluk ve Katoliklik</h1>

MAX HEINDEL 

AN EXPOSITION OF THE COSMIC FACTS UNDERLYING THESE TWO GREAT INSTITUTIONS AS DETERMINED BY OCCULT INVESTIGATION

THE ROSICRUCIAN FELLOWSHIP  
International Headquarters  
P.O. Box 713  
Oceanside, California, 92054, U.S.A. 

### <h3 id="table-of-contents">TABLE OF CONTENTS</h3>

- [Birinci Bölüm: Şeytan (Lüsifer), İsyankâr Melek](#part-1)
- [İkinci Bölüm: Mason Efsanesi](#part-2)
- [Üçüncü Bölüm: Saba Melikesi](#part-3)
- [Dördüncü Bölüm: Tunç Deniz](#part-4)
- [Beşinci Bölüm: Melkisedek’in Gizemleri](#part-5)
- [Altıncı Bölüm: İlâhî Simya](#part-6)
- [Yedinci Bölüm: Felsefe Taşı: Nedir ve Nasıl Üretilmiştir?](#part-7)
- [Sekizinci Bölüm: İnisiyasyon Yolu](#part-8)
- [Dokuzuncu Bölüm: Armagedon, Büyük Savaş ve Gelecek](#part-9)
- [Özet](#summary)

### <h3 id="part-1">Birinci Bölüm: Şeytan (Lüsifer), İsyankâr Melek</h3>

Gül-Haç kuruluşunun amacı görüşleri bizlerden farklı olanları bile eğitmek, ahlâkını yükseltmek ve iyilikte bulunmak, kararlı bir şekilde yanılgı içinde olanların hakaretlerine, saldırılarına karşı meydanı boş bırakmamaktır. 

Özünde Katolik inanışının da Mistik Masonluk kadar kutsal olduğunu göreceğiz. Her ikisi de çok eski tarihlere kadar iner, her ikisi de savaşan ruhlara yardımcı olmak için ortaya çıkmıştır; insanlar tarafından oluşturulan ritüeller içinde kutsiyet gizlenmiş olduğundan şimdiye kadar fark edilmemiş de olsa, her ikisinin de bir mesajı ve yerine getirmesi gereken bir görevi vardır. Bu kitabın amacı işte bu kutsiyeti ortaya çıkarmak ve birbirinin düşmanı gibi görülen bu iki büyük kurumun aslında aynı kozmik amaca hizmet ettiklerini göstermektir. 

Bu iki kurum insanlığın yönetimine sahip olmak için asırlardır mücadele etmektedir. 

Bu savaşın başlangıcı aslında Masonik veya Katolik kuruluşların üstünlük mücadelesi değil gelişiminden sonra insanlığın izleyeceği öğretinin şeklini belirlemektir. Bu iki kurumun kozmik kökenlerini, her ikisinin amacını, başarı şanslarına göre her ikisinin ortaya koydukları öğretiyi ve bu yöntemlerin neticesinde ortaya çıkacak ruh kalitesini göstermeye çalışacağız. 

Bu kitabın yönelik olduğu öğrencilerimizden adil olmaya çalıştığımıza inanmalarını istiyoruz. Kozmik olaylardan eminiz, ancak çıkardığımız sonuçların beğenilmesi değişkenlik gösterebilir ve herkes teorilerimizi incelemek için kendi mantığını kullanmalıdır. 

- “Her şeyi inceleyin ve doğru bulduğunuzu kabul edin." 

Analoji yasası tüm ruhsal sırların ana anahtarıdır ve daha önceki dönemlerde bazı kökenleri mevcut olsa da Masonluk da Katoliklik te Dünya döneminden önce ortaya çıkmış olamazlar. Ana olaylara kısaca değineceğiz. 

Satürn döneminde Dünya karanlıklar içindedir; görülmez ebedi ateşin göstergesi olan sıcaklık tek belirtidir: cenin halindeki insanlık gelişme öncesinin tek hâkimi olan madenlere benzemektedir. Bu dönemdeki Aklın Efendisi insanlar kendi aralarında tam bir uyum içinde yaşıyorlardı. 

Satürn döneminde Batı bilgeliği içinde, en üst dereceli İnisye olarak Baba’yı görüyoruz. 

* * * 

Güneş döneminde yeni elementin tohumu Hava gelişti ve hâlâ Satürn döneminde olduğu gibi kendisini sıcaklık olarak ortaya koyan görülmez ateşle birleşti. İşte bu anda ateş alevlere dönüştü ve karanlık dünya şu güçlü kelimenin telaffuzundan sonra alev sisleri arasında parlak bir küre haline geldi: “Aydınlık.” 

Öğrencilerimiz ateş ile alev arasındaki ilişkiye dikkat etsinler: Birincisi görünmezdir, her cisimde mevcuttur ve bir taşa vurulan çekiç darbesi, iki tahta parçasının birbirine sürtünmesi veya kimyasal reaksiyon gibi farklı yöntemlerle ışığa dönüşebilir. Bu bize “hiçbir dönemde kimsenin görmediği” ve Güneş döneminin “Dünyayı aydınlatan” en büyük İnisyesi¹ Oğul’un kimliği ile kendini ortaya koyan Baba’nın durumu ve kimliği hakkında bilgi verir. Görülmez ateşin alev şeklinde ortaya çıkması gibi Baba Oğlun içindedir ve alev ve ateş gibi ayrılmaz bir bütün oluşturmaktadırlar. İşte Güneş veya Ateşin kutsiyetinin gerçek kaynağı. Tüm bu inançlar fiziki sembol altında gizlenmiş görünümü dikkate alırlar ve “Göklerdeki Babaya” tapınırlar. Günümüzdeki mistik Masonlar bu inanışa hiçbir aman olmadığı kadar sıkı sıkıya bağlıdırlar. 

Böylece Satürn döneminde hâkim olan Birlik görüşünün Güneş döneminde de geçerli olduğunu görüyoruz. Bu dönemlerdeki insanlık gelişerek, farklı seviyelerde olan ancak aralarında hiçbir düşmanlık olmayan Baş Melekler seviyesine ulaştı; tarım seviyesine kadar ilerleyerek Birlik görüşünün hâkim olduğu Güneş döneminde yeni ortaya çıkan dalganın biraz üstüne yerleşti. 

Ay döneminde soğuk boşluk ile temas eden sıcak küre nemlendi ve elemanlar arasında şiddetli bir mücadele başladı. Sıcak küre nemi buharlaştırarak mümkün olduğunca uzaklaştırmaya ve yanmaya devam edebilmesi için bütünlüğünü koruyacak bir boşluk yaratmaya çalışıyordu; ancak doğada yükselen buharın küreden uzaklaştıkça yoğuşması ve soğuk boşluk tarafından yine kor halinde küreye doğru yönlendirilmesin den başka bir ihtimal yoktu. Bu gel-git Mutlak Aklın homojenliğinin bir belirtisi olarak ateş küre ile kozmik boşluk arasında asırlar boyu sürdü. Ateşin aklı daha ileri seviyede bir bilince varmak için aktif olarak mücadele verdi. Ancak Mutlak her zaman görünmez yapısı ile tüm güçleri içinde barındıran ve güneş sisteminin gelişmesi için gerekli dinamik enerjinin kaybolmasına yol açabilecek her türlü girişimi engelleyen kozmik boşluk tarafından çevrelenmiş olarak kaldı. 

Su ateşi sakinleştiren eleman oldu; sıcak kürenin ruhlardan uzak merkezi ile kozmik boşluğu temas noktası arasında kalan bölge değişik gelişme aşamalarında ruhların mücadele alanı haline geldi. 

Günümüzdeki Melekler Ay döneminde insanlardı ve en yüksek seviyedeki İnisye Kutsal-Ruh’tu (Yehova). 

Dünya üzerinde yaşayanlar bahsedilen elemanlar tarafından değişik şekilde etkilenmişlerdir. Bazıları sıcağı sever diğerleri ise soğuğu; bazıları nemli ortamda yaşamak ister, diğerleri ise kuru ortamı tercih eder. Ay döneminde Melekler için de durum aynıdır. Bazıları su ile yakınlık kurmuş, diğerleri sudan korkarak ateşi tercih etmiştir. 

Ateş merkezini çevreleyen bu yoğuşma ve buharlaşma çevrimleri en sonunda kabuklaşmaya sebep olmuş ve Yehova ateşi hapsetmek ve etkilerini azaltmak amacı ile Adem şeklinde karşımıza çıkan bu “kırmızı dünyayı” yaratmış. Bu sonuca göre yaratıcı olarak, yaşayan ve ölen her şeyi kendi iradesine bağlamak umudu ile emrini vermiş ve hemen sonrasında balık, kuş ve ilkel insan dâhil diğer canlıların ilk örnekleri ortaya çıkmıştır ve bunların tamamı Melekler tarafından yaratılmış. Su ile temastan çekindikleri için ateşe yakınlık duyan küçük bir grup Melek bu plâna karşı çıkmış. Bu formları yaratmak için verilen emirleri reddetmişler ancak aynı zamanda geleneksel emirlere göre de gelişme imkânını kaybetmişler ve doğada anormal şekiller oluşturmuşlar ve ayrıca Yehova’nın otoritesini kabul etmedikleri için kendi başlarına çalışmak zorunda kalmışlar. İlerideki sayfalarda en büyük önderleri Şeytan’ın (Lüsifer) bu sonuca nasıl ulaştığını göreceğiz. Şimdilik sadece şu kadarını belirtelim: Dünya döneminde, her sınıftaki aklın gelişimi için uygun bir ortam yaratmak amacı ile gezegenler ayrıştığında, Yehova’ya bağlı Melekler bir ayı olan tüm gezegenlerdeki varlıklar için çalışmışlar, Şeytan (Lüsifer) aklı ise sadece Mars Gezegeni’nde kalmıştır. 

* * * 

Cebrail, Yehova’nın başkanlığındaki Ay hiyerarşisinin dünya üzerindeki temsilcisidir; Samuel Şeytan’ın (Lüsifer) Mars’a bağlı güçlerinin elçisidir. Meryem’e İsa’nın doğuşunu müjdeleyen Cebrail ve diğer Ay Melekleri fiziki hayatın dağıtıcılarıdırlar. Buna karşın Samuel ve Mars savaşçıları Ölüm Melekleridir. 

İşte kozmik günün doğuşunda savaş böyle başladı. Bu gün etrafımızda Hür- Masonluk olarak gördüklerimiz, görebilmemize öğrenebilmemiz için bize tutsak edilmiş ışığı getirmeye çalışan Ateş hiyerarişinin bir çabasıdır. Katoliklik ışık ve bilim arayışını söndürmek ve Yehova inanışını telkin etmek için kiliselerin kapısına kutsal su bırakan bir Su Hiyerarşisi faaliyetidir. 

İlkbahar ekinoksunun Koç Burcu’nda yer alması gibi, hangi takımyıldız içinde olursa olsun insan atom-tohumunun devinim ile Görünmez Dünya’ya düştüğü ve Ay tanrısı Yehova’nın elçisi Melek Cebrail aracılığı ile onu koruması altına aldığı an Yengeç Burcu’ndadır. Bu suyun üçlemesinin en belirgin işaretidir ve Ay tarafından yönetilmektedir. İnsan işte bu anda tasarlanmıştır, ancak sadece sudan teşekkül etseydi hiçbir zaman doğamazdı: Dört ay sonra cenin suyun ikinci derecesine tekabül eden gelişme dönemine girince, ölüm evine tekabül eden sekizinci işaret olan Akrep, Şeytan’ın (Lüsifer) ıslah edilemez elçisi Samuel Ay hiyerarşisinin sıvı alanını işgal ettiler ve kendi imajlarını yaşatmak ve güçlendirmek için ruhlara ateşi soktular. 

* * * 

Atom-tohumun ağırlık merkezinde (kâlp üzerinde) doğan gümüş iplik karın boşluğundaki arzu merkezine (karaciğer üzerinde) bağlıdır ve gümüş iplik atom- tohumu tarafından canlı bedene (güneş pleksusu içinde) bağlandığında ruh görünmez dünyada ölür ve gelecekteki dünyevi hayatı için bedeni harekete geçirir. Bu dünyadaki hayat kaderde yazılı olayların akışına göre sürer ve ruh sekizinci mistik eve yani Ölüm Meleği Samuel’in topraklarına geri döndüğünde gümüş iplik kopar ve ruh, bir şafak vakti Mabedin inşaatı için daha yetkinleşmiş olarak geri döneceği güne kadar Tanrı’ya geri döner. Yaklaşık beş ay sonra su sinyallerinden sonuncusu Balık Burcu geçildiğinde Şeytan (Lüsifer) ruhlarının temsilcisi Samuel, Marsın pozitif yüklü olduğu Koç Burcu’nda olduğunda ateşin güçlerini yönlendirdi ve bunların dinamik enerjileri matrisin sularını uzaklaştırdı ve hapisteki ruh yaşam savaşına katılmak üzere Fiziki Dünyada serbest kaldı. Muhtemelen ilk ateş sembollerinde yani ilkel insanlar tarafından hayatta kalabilmek için kullanılan kaba gücün sembolü olan Koç Burcu’nda olduğu gibi kozmik güçlerle bir kör dövüşüne girmiştir veya ateşin ikinci işareti olan hayvanlar kralı Aslan Burcu’nda olduğu gibi diğerlerini hakimiyeti altına almak için daha akıllı modern yöntemler kullanmıştır; belki de hayvani hayatın üstüne çıkmış ve ateşin son sembolleri Yay ve Santor (yarı insan yarı at) tarafından sembolize edilen ruhani etkiler altında gezegenleri gözlemiştir. Su sinyallerinden sonra gelen Akrep aslında en üst dereceye ulaşmak ve ateş ve ışığın oğlu “Phree Messen”² gibi kutsiyete yükselmek isteyenlerin mutlaka akrebin iğnesinin tadına bakacakları şeklinde bir uyarıdır ve Akrep onları “yılanlar gibi bilge” olmaya itecektir. İşte Mistik Masonlar aralarına katacakları kişileri cüret etme cesareti ve harekete geçme enerjisi olan ve sessiz kalacak kadar diplomatik olanlar arasından seçerler. 

### <h3 id="part-2">İkinci Bölüm: Mason Efsanesi</h3>

Her mistik hareketi kozmik düzeni içinde kendi sembolik dilinde bir hikâyesi ve ulaşmaya çalıştığı bir ideali vardır. Atlantis sırlarını içeren Eski Ahit biz insanın, erkek ve dişi olarak, çift cinsiyetli yaratıldığını ve günümüzde bazı bitkilerde olduğu gibi her insanın bir diğeri olmaksızın kendi başına türünü çoğaltabilecek durumda olduğunu anlatır. Anlatıldığına göre Yehova günün birinde Adem’in, ilkel insanın, kutuplarından birini geri çekmiş ve o günden sonra farklı iki cinsiyet ortaya çıkmış. Ezoterik öğreti bu değişikliğin amacının insanın bilgi edinebilmesi ve sözlerle kendisini ifade edebilmesini sağlamak için bir beyin ve bir gırtlak yaratmak olduğunu söyler. Kısa bir inceleme ile üreme organları, beyin ve gırtlak arasında gizli bir ilişki olduğu hemen fark edilebilir. Ergenlik çağında erkek çocukların sesi değişir, tutku doğasının abartılı bir şekilde terk edilmesinden kaynaklanan mantık eksikliği ve bu eksiklikten kaynaklanan anlaşılmaz bir dil ve diğer örnekler bu görüşü ispat etmektedir. 

* * * 

İncil’e göre ilk büyüklerimizin bilim ağacının meyvesini yemesi yasakmış, ancak yılan tarafından kandırılan Havva bu meyveyi yemiş ve sonra Adem’i de bunu yapması için ikna etmiş. Yılan nedir? Bilim Ağacı nedir? Bu soruların cevabını da Incil’in bazı bölümlerinde bulabiliriz. Örneğin İsa’nın müritlerine “yılan kadar bilge, güvercinler kadar masum,” olmayı öğütlediği anlatılır. İtirafından sonra Havva’nın lânetlenmesi mutsuzluk ve acılar içinde doğum yapacağı ve neslinin yok olacağı anlamına gelmektedir. İncil yorumcuları her zaman bir elmayı yemek, ölüm ve sancılı doğum arasındaki ilişkiyi bulmakta zorluk çekmişlerdir; ancak İncil’in “Adem Havva ile tanıştı ve Havva Kabil’i doğurdu.” “Adem Havva ile tanıştı ve Havva Habil’i doğurdu.” “Nasıl bir çocuk doğurabilirim hiçbir erkek tanımadım ki,” gibi çoğalma faaliyetini anlatan iffetli sözlerini incelediğimizde “Bilim Ağacının” çoğalma faaliyetini tanımlayan sembolik bir ifade olduğunu anlarız. Yılanın Havva’ya çoğalma faaliyetlerini öğrettiği, onun da bunları Adem’e aktardığı anlaşılmaktadır. Bu nedenledir ki İsa bilgeliklerini kabul etmekle birlikte tehlikeli olarak tanımlamaktadır. Yılanın kimliğini öğrenmek için onun Akrep Burcu’nun yöneticisi Şeytanın (Lüsifer) Ruhunu temsil ettiğini söyleyen ezoterik öğretiyi anlamak gerekir. Yılan müritleri Eski Mısır’da bile, bilgeliklerinin sembolü olarak alınlarında bir yılan sembolü veya Uraeus taşıyorlardı. 

* * * 

Yaratıcı gücün izinsiz kullanımı sonucunda insan ruh halinde olmaktan çıkıp etten bir elbiseye veya fiziki bir vücuda sahip olmuş ve bu vücut şimdi “Görünmez Dünyalar”da oturan tanrılarla insanın ilişkisini kesmiş... Bu kayıptan ötürü insanlık çok acı çekmiş. 

Başlangıçta nesil Yehova’ya bağlı melekler tarafından oluşturulmuştu. İnsanlar tapınaklarda uygun şartlarda yaşıyordu. 

Doğum, günümüzde üreme güdüsünü zevk almak amacı ile kötüye kullanmayan vahşi hayvanlarda olduğu gibi sancısızdı. 

Yasadışı ve cahilce kötüye kullanım Şeytan Ruhun etkileri sonucunda ortaya çıktı. 

İnsan kaybettiği ruh özelliklerine kavuşturulmalı ve kendisini hapseden bu ölümlü bedenden kurtulmalıdır. Ölüm ölümsüzlük içinde yok olmalıdır. 

Bu amaca ulaşmak için, Cennetin Bahçelerinden kovulup dünyanın çöllerinde yaşamaya mahkûm edildiğinde insanlarla Tanrı arasında bir anlaşma yapılmış. Bu plâna göre Yehova tarafından verilen modele göre bir çadır kurulmuş ve bu çadıra insan ruhunu temsil eden bir sandık yerleştirilmiş. İnsanlığın bu dünyada geçici olduğunu ve yukarıda bahsedilen amaca ulaşmak için durup dinlenmeden çalışmak zorunda olduğunu belirtmek için bu sandık hiç açılmamış. 

Bu sandıkta göklerden düşmüş manna (insan oğlu) ve maddesel dünyadaki geçici hayatı sırasından insanlığın öğrenmesi gereken ilâhi yasalar bulunuyormuş. Bu sembolik sandıkta ayrıca “ Harun’un çubuğu” diye adlandırılan ruhani güçlerin amblemi olarak bir sihirli değnek bulunuyormuş. 

* * * 

Bu ruhani güçler Süleyman Mabedi’ne veya Gökyüzü Cennetine giden yolda insanlığa verilen becerilerdir. Eski Ahit ayrıca insanlığın nasıl mucizevi bir şekilde yönetildiğini; dünya ile savaşından sonra Süleyman tarafından barış ve refahın nasıl sağlandığını anlatmaktadır. Özetle, iyi aydınlanmamış noktaları bir tarafa bırakırsak İncil Cennetten kovularak dünyaya sürülen insanın hikâyesini, geçirdiği değişimleri, Yehova yasalarının nasıl ihlal edildiğini ve yeniden barış ve sükunet dolu cennetine getirmek ve yeniden ilâhi yasalara uymasını sağlamak için Tanrının insanlığı nasıl yönettiğini anlatır. 

Masonik hikâye yer yer İncil’in anlattıklarına uygundur, bazen de farklılıklar göstermektedir. Masonik hikâye Yehova’nın Havva’yı yarattığını, Şeytan Ruhunun temsilcisi Samuel ile birlikte olduğunu kabul eder, ancak Havva’nın doğumdan sonra oğlu Kabil’i terk etmek zorunda bırakıldığını ve Yehova tarafından kovulduğunu iddia eder. Böylece Kabil “Dul Kadının Oğlu”dur. Sonrasına Yehova Havva’ya eş olarak Adem’i yaratmış ve bu beraberlikten Habil dünyaya gelmiştir. Böylece insanlar iki kaynaktan çoğalmışlardır. 

Bunlardan birincisi Şeytanın temsilcisi Samuel soyundan gelen, yarı kutsal bir yapıya sahip, atalarının mirası olarak Mars’ın dinamik enerjisine sahip, büyük inisyatif sahibi ancak hiçbir dini veya sosyal otoriteyi kabul etmeyen insan türüdür. 

Bu tür insanlar inanç açısını hiç kullanmadan her şeyi aklın ışığı altında incelerler, inançlardan çok eserlere önem verirler, sonsuz cesaretleri ve bitmez tükenmez enerjileri ile çöllerden oluşan dünyayı yaşanabilecek bir alana dönüştürmüşlerdir. 

Dünya o kadar güzel olmuştur ki Kabil’in çocukları Ay Tanrı Yehova tarafından kovuldukları Cennetleri unutmuşlardır. 

* * * 

Bu insanlar kendilerini “göbek bağı” ile bağlı tutan Yehova’ya sürekli karşıdırlar. Ruhsal düşünceyi kaybetmişler ve Kabil’in yazısının bulunduğu (alın yazısı) vücutlarının en üst kısmında bulunan organa kendilerini teslim etmişlerdir. Dünyanın bağıl karanlığı içinde müsrif çocuklar gibi yaşamalı, tapınağın kapısını bulana kadar bulundukları yüksek ve asil alanı unutmalı ve Işığı arayarak bulmalıdırlar. Böylece Işığın çocukları olarak, hiç çekiç sesi olmadan yeni bir mabedin inşa edilmesi için eğitilirler. Bunu öğrendiklerinde mesleklerini geliştirmek için “yabancı ülkelere seyahat” edebilirler. Diğer bir deyişle ruh cennet alanından uzakta olduğunu, bir müsrif olduğunu, maddesel dünyanın artıklarından beslenmek zorunda olduğunu ve Baba’sından ayrı, memleketinden uzakta “fakir, çıplak ve kör’ olduğunu anladığında; Gül-Haç gibi mistik bir tapınağın kapısını çalıp ışık istediğinde, ruhani bir varlık yaratmak için gerekli değişikliklerden sonra, insan eli ile yapılmamış bu tapınak veya evde çekiç sesi ile ışığı aldığında, bu ev sayesinde çıplaklığı örtüldüğünde, acemi “kelimeyi” alır ve “açıl susam açıl” ile iç dünyasının kapıları açılır ve görünmez dünyalarda seyahat etmeyi öğrenir. Burada ruhu cennete doğru yükselir ve bilgilerin doğrudan göklerin ve dünyanın yaratıcısı “Evrenin Ulu Mimarı” tarafından verileceği üst derecelere doğru yol alır. 

* * * 

İşte Dul kadının Çocukları’nın ataları Samuel’den ve Kabil’den devir aldıkları yapıları budur. Geçmişteki hayatları karşıt görüşlerle mücadele ile geçmiştir; tarih bitmek bilmeyen gayretleri ve cesaretleri sayesinde düşmanlarına karşı kazandıkları zaferlerle doludur. Onları hiçbir şey durduramamış tır, yenilgileri olduysa da bunlar geçici olarak kalmıştır. 

Kabil ilâhi güçlerin etkisinde iki ot kökü yetiştirmek için toprağı işlerken, kendisi de Adem ve Havva’dan gelen insan soyu Habil bu konuda hiçbir istek duymuyordu ve Tanrı tarafından yaratılmış sürülerini otlatmak ona yetiyordu. Kutsal şekilde yaratılmış olmasından dolayı çalışmadan uzak bir hayatı kabul etmişti. Yaratıcılık özelliklerinin başkası tarafından kullanılmasına kızan Yehova, Habil’in sunduklarını beğeniyor, kendisine ait yaratıcılık gücünü kullanan Kabil’in gayretlerini kıskanıyordu. Kabil, Habil’i öldürdü, ancak Adem ve Havva’dan gelen diğer Yehova varlıklarını yok etmedi. Bize anlatılanlara göre Adem, Havva ile tekrar birlikte olmuş ve Şit³ dünyaya gelmiş. Şit’in özellikleri de Habil’e benzer olup günümüzde dâhi onun soyundan gelenler “eserleri ile değil inançları” ile yaşarlarmış. 

Zorlu uğraşlardan sonra Kabil’in çocukları dünyevi plânın bilgeliğini ve maddi gücü öğrendiler. Sanayi ve politika üstadı oldular. Şit’in çocukları ise sadece Tanrı emirlerine göre hayatlarını yönlendiriyorlardı, böylece ilâhi ve ruhsal bilgeliğin elçileri oldular ve ruhban sınıfını oluşturdular. 

* * * 

Kabil ve Habil’in düşmanlığı soyları arasında da devam etti. Zaten başka türlü olması mümkün değildi, zira bir tanesi maddesel dünyayı ele geçirerek insanlığa fiziki rahatlık kazandırmayı hedeflerken diğeri ise ruhani önder rolü içinde müritlerini bu kötü ve göz yaşı dolu dünyayı bir tarafa bırakarak rahatlıkları için Tanrı’ya teslim olmaya çağırıyordu. Birinci sınıfta yer alanlar, Yehova tarafından lânetlenmiş topraktan varlık nedenlerini ortaya çıkartmaya yarayan aletleri beceri ile kullanan usta işçiler yaratmaya çalışıyordu. İkinci sınıftakiler ise yakarmaya uygun bir dil geliştirmeye ve bu dil ve dualar sayesinde gelecekte Cennete girmeyi garantilemeye çalışıyorlardı. 

Kabilin çocuklarının ve müritlerinin geleceği için anlatılan hikâye de anlamlıdır: Kabil soyundan gelen Mathusalem (Metuşelah) yazıyı bulmuş, Tubal madenleri işleme becerisini geliştirmiş ve Jubal müziği icat etmiş. Özetle Kabil’in çocukları sanat ve meslek insanları olmuşlar. Buna karşılık Yehova kendi şerefine bir tapınak inşaatı için Şit soyundan gelen Süleyman’ı seçtiğinde ilâhi ruh “Süleyman Mabedi” olarak adlandırılan muhteşem tapınakta kendini ortaya koymuş. Burada Süleyman sadece Yehova tarafında David’e indirilen ilâhi plânın uygulanması için bir araçtı. 

Ancak Süleyman bu ilâhi plânı somut bir yapı haline getiremeyeceği için Kabil soyundan gelen Kral Hiram’a müracaat etti. O da Dul Kadının Oğlu (Havva ile akrabalıklarından dolayı tüm Hür Masonlar bu ismi taşırlar) Hiram Abiff’i görevlendirdi. Hiram Abiff böylece bir inşaat ustaları ordusunun büyük üstadı oldu, kişiliğinde gelmiş geçmiş tüm Kabil çocuklarının ustalıkları en üst seviyeye ulaştı. Maddesel çalışmalardan herkesten daha becerikli idi ve onun sayesinde Yehova’nın plânı kutsal bir hayal olmaktan çıkıp somut bir şekil aldı. Tapınağın gerçekleştirilmesi için Şit Oğulları’nın ilâhi görüşleri kadar Kabil Oğullarının zekâsı da gerekliydi ve inşaat sırasında her iki grup güçlerini birleştirdiler. Gizli düşmanlık göstermelik bir dostluğun altına saklandı. Bu ilk birleşme denemesiydi ve gerçekleşebilseydi bu dönemden sonra insanlık tarihi gerçek anlamda değişecekti. 

Şeytan’dan (Lüsifer) gelen bir zekâya sahip olan Kabil Oğulları Süleyman ve ataları tarafından toplamış metalleri eritmek ve sunak masası, kap ve diğer eşya haline getirmek için ateşi kullanma bilgi ve becerisine sahiptiler. Hiran Abiff yönetiminde sütunlar üretildi, bu sütunların üstüne kemerler yerleştirildi, büyük mabet hemen hemen tamamlanmıştı. Hiram Abiff gayretlerinin sonucunda “bronz denizini” eriterek şaheserinin açılışına hazırlanıyordu. 

* * * 

Ancak kutsal anlaşmayı bozan Şit Oğulları’nın (din adamları) ihanetine uğradı. Doğal silâhları olan su ile Hiram Abiff’in kullandığı ateşi söndürmeye çalıştılar ve neredeyse başarıyorlardı. Bu felâkete götüren olaylar, anlamları ve sonuçları ilerideki bölümlerde incelenecektir. 

* * * 

### <h3 id="part-3">Üçüncü Bölüm: Saba Melikesi</h3>

Masonik hikâye oldukça kapsamlı ve detaylıdır. Her kelimenin altında yatan anlamı yorumlayamayan haricilere çok karmaşık görünür. Biz bu hikâyeden sadece konumuzla ilgili bölümleri alacağız. 

Yukarıdaki bölümlerde bahsettiğimiz gibi Büyük Üstat Hiram Abiff’e karşı başlayan ve öldürülmesi ile sonuçlanan olaylar, Süleyman’ın bilgeliği ve inşa ettirdiği tapınağın ihtişamı hakkında anlatılanların çekiciliğine kapılan Saba Melikesi’nin Süleyman’ın meclisine katılması ile başlar. 

Süleyman’ın bilgeliğinden etkilenmiş olduğu ve muhteşem hediyeler getirdiği anlatılır. Ancak Yehovacılar tarafından kaleme alınmış Incil’e göre Süleyman’ın meclisinde ondan daha yakışıklı bir adam yaşarmış. İncil Kraliçe konusunu burada kapatıyor. Süleyman ile Saba Melikesi’nin evliliğinden hiç bahsedilmiyor ve bu olmadan “Mason” kelimesi asırlar önce insanlığın hafızasından silinmiş olurdu ve insanlık sadece Kiliseye bağlı olanların öğretileri ile yetinmek zorunda kalırdı. 

Ancak Saba Melikesi’nin aklın gücünü sembolize eden Hiram ile evlenmesi yasaktı, din yok olurdu. Kraliçe Süleyman ve Hiram’ın özelliklerinin birleşimi olan, ancak onların zayıflıklarından arınmış nişanlısını beklemek durumundaydı. 

Zamanımızda süren gelişmeler tamamlandığında nişanlanacaktı; buna karşın Paul’ün Melkisedek⁴ ritine göre Büyük Baba ilan ettiği İsa hem dini hem de maddi, Kral ve din adamı görevini üstlenecek, bugün Kilisenin ve Devletin kölesi durumundaki insanlık sonsuz mutluluğa kavuşacaktı ve kendisi farkında olsun olmasın “Millenium” olarak adlandırılan azat gününü bekliyordu (Barış kenti Yeni Kudüs). Bu birleşme ne kadar erken gerçekleşirse insanlık için o kadar iyi olacaktı. Süleyman ve Hiram’ın aşk hikâyesi ile bir deneme yapılmıştı. İki rit bu hikâyede karşılaşmış ve ilk kez “tunç denizi’ ile ilk birleşme denemesi yapılmıştı. İnsan yeterince gelişmediği için daha önceki dönemlerde birleşme gerçekleştirilememişti; ancak bu dönemde iki ekolün güçleri birleştiğinde Saba Melikesi’nin (insan ruhu) çekiciliğine kapılmasalardı amaca ulaşılabilecek, Kilise ile Devlet arasında eşit şartlarda bir birleşme sağlanabilecek ve insanlık bundan çok yararlanacaktı 

* * * 

Ancak Kilise ve Devlet ayrıcalıkları konusunda bir türlü anlaşamıyorlardı: Kilise birlemeyi eski gücünü korumak ve daha fazla maddi güç elde etmek kaydı ile kabul ediyordu. Devlet te aynı ihtirasın peşinde idi ve Saba Melikesi henüz evlenmemişti. Masonik hikâye bu girişimi ve uğradığı başarısızlığı aşağıdaki şekilde anlatır: 

Saba Melikesi, Süleyman’ın muhteşem sarayına gidip altın ve diğer kıymetli hediyelerini sunduğunda tamamlanmak üzere olan tapınağı görmek istemiş. Tapınağı çok beğenmekle beraber çalışan hiç işçi görmemesi ve hüküm süren sessizlik karşısında şaşırmış ve Süleyman’dan bu muhteşem eseri gerçekleştireni tanımak için işçileri çağırmasını istemiş. Sarayındaki hizmetkârlar Süleyman’ın bir dediğini iki etmezken Yehova tarafından tapınak inşaatı ile görevlendirilmiş olsa bile işçiler onun emri altında değilmiş; sadece “işaret” ve kelimeye” itaat ederlermiş ve hiçbir, Süleyman’ın çağrısına uymamış. Bu durumda Saba Melikesi tapınağın Süleyman’dan daha güçlü birisi tarafından inşa edildiği kanaatine varmış ve bu eseri gerçekleştiren büyük usta ve işçileri ile tanışmakta ısrarcı olmuş. Süleyman Saba Melikesi önünde küçük düşmüş. 

Süleyman mabedi bizim için gelişmekte olan insanlık için hayat okulu nu oluşturan güneş evrenidir. Tarihinin, mevcut durumunun ve geleceğinin ana hatları gezegenlerde yazılıdır ve genel yapısı orta zeka düzeyendeki kişiler tarafından bile anlaşılabilecek şekildedir. 

Mikrokozmik plânda Süleyman Tapınağı egosu gelişmekte olan bireyselleşmiş aklı barındıran insan vücudunu sembolize eder. Benzer şekilde evren Tanrı’yı barındırmaktadır. Tapınağın inşaatında gerçek eser Korintlilere İkinci Mektubun beşinci bölümünde belirtildiği gibi, çekiç kullanmadan sessizce çalışan gizli güçler tarafından gerçekleştirilmiştir. Tapınak bütün ihtişamı ile Saba Melikesi’ne görüldüğü gibi gizli güçlerin eserleri de evrende ve insanda fark edilebilmekteydi ancak bu güçler hep arka plânda kalmıştı. Çalışmalarını gösterişsiz sürdürmekteydiler ve kendilerini görmeye veya emir vermeye yetkili olmayanların gözlerine çarpmamaktaydılar. Bu doğa güçleri ile yaptıkları işin ilişkisi bir karşılaştırma yaparak daha iyi anlaşılabilir. Bir marangozun kendisi için bir ev inşa ettiğini düşünelim. Önce uygun bir yer seçer malzemeleri ve mesleki aletlerini taşır, önce temel atmakla işe koyulur. Duvarlar yavaş yavaş yükselir, çatı kapanır, iç kısımdaki işler ile birlikte inşaat tamamlanır. O bu işleri yaparken başka bir gelişim dalgasından gelen bir köpeğin kendisini izlediğini farz edelim. 

Köpek inşaatçının ne yaptığını, amacını anlamaz. Şimdi köpeğin inşaatçıyı göremediğini veya aletlerinin ve çekicinin sesini duyamadığını düşünelim. İşte bu durumda köpek insanın Evrenin Ulu Mimarı ve emrinde çalışan güçleri karşısındaki durumundadır; 

* * * 

Zira köpek sadece sessizce hareket eden ve şekil alan malzemeleri ve sonunda tamamlanan yapıyı görecektir. İnsanlar bitkilerin, kuşların ve diğer hayvanların sessiz gelişimini izlerler ancak bu gelişmenin nasıl gerçekleştiğini ve görünür dünyadaki değişiklikleri anlamaktan acizdir. Bu sonuca ulaşmak için tam bir sessizlik içinde çalışan görünmez koca bir işçi ordusunun farkında değildir. Bu işçiler mevkii her ne olursa olsun güç işaretini ve kelimesini almadıkça insanların çağrılarına uymazlar. 

Kilise yanlıları inanç konusunda ısrarlarını sürdürürken politik insan ise bilime, eserlere ve çalışmaya önem vermektedir. 

Ancak inancı eserlere yansırsa en üst seviye ulaşmış olur. İnsanlar iyi hatipleri beğenirler Lincoln ortaya çıkıp bir ırkın prangalarını çözdüğünde veya Luther ruhları zincire vurulmuş insanların yardımına koştuğunda ve dini özgürlükler sağlamak için isyan bayrağını açtığında, bu özgürlük yanlıların dış hareketi hayal kurallarda rastlanmayacak bir ruh güzelliğine bürünür, ancak insanlık için fiilen çalışıp ellerini kirletmekten korkarlar. Bunlar gerçek bir Tapınak inşaatçıları değillerdir ve “Manson” tarafından “Evin hizmetkârları” olarak tanımlanmaktadırlar ve muhteşem Tapınağı gördüklerinde herhangi bir şey hissetmezler. Yazar Manson (İngilizce İnsan Oğlu) demekle “Mason” demek istemiş olabilir zira evin hizmetkarı aynı zamanda Tapınak inşaatçısıdır. 

* * * 

Yaptığı işe sevdalı tapınak işçisinin ortaya koyduğu eser hakkında adice konuşan kilise yanlısına yönlendirdiği sözler yazarın sezgileri açısından hayranlıkla izlenebilir. Bu kavram mistik bir incidir ve okurlarımızın üzerinde düşünmeleri için aktarıyoruz: 

“Korkarım anlayamayacağınız temel bir konu söz konusudur. Bazı şartlar altında, belli bir yöntemle ele alınmalıdır. Onu göremeyecek bazı insanlar vardır. Söz konusu olan şey bir taş ve tahta yığını değildir, CANLI bir varlıktır. Tapınağa girdiğinizde bir şiir armonisi duyarsınız. Dinleyin. Bu tüm insanların çarpan kâlplerinin sesidir, insan ruhunun isimsiz müziğidir; kulağınız ve gözünüz varsa Tapınağın kendisini, şekillerin sırlarını ve topraktan çıkan gölgeleri görür ve duyarsınız. Sütunlar kahramanların adaleli vücutları gibi yükselmektedir; insanların yumuşak etleri aşılmaz duvarlarını kaplamaktadır. Küçük çocukların yüzlerin taşların her köşesinden gülümsemektedir. 

Kemerler ve kirişler arkadaşlarımızın birleşen elleridir. Yukarıda , boşlukta, ise sayısız hayaller yer almaktadır. 

Her zaman bina üstüne bina inşa edilmektedir. Çalışmalar bazen derin bir karanlıkta, bazen de kör edici bir ışık altında; bazen anlatılamaz bir sıkıntının yükü altında, bazen de kahkahalar ve yıldırım sesine benzeyen kahramanca haykırışlar arasında sürdürülmektedir. 

* * * 

Bazen gecenin karanlığında, yükseklerde, kubbe inşaatında çaışan arkadaşlarımızın çekiç sesleri duyulur. 

Mistik Masonların üzerinde çalıştıkları Tapmaklardan birisi de tüm insanlığın Tapınağıdır. Ancak aynı zamanda “gül açtığında bahçe de güzelleşir” örneğinde olduğu gibi bir taraftan da “Tunç Denizi” sembolüne göre kendi ruhani gücünü geliştirmeye gayret etmektedir. 

Süleyman, Saba Melikesi’ne evlenme teklif etmiş ve teklifi kabul edilmişti. Süleyman Hiram ile tanıştığında hislerinin değişebileceğini tahmin ettiğinden Melike ile Hiram karşılaşmadan önce evlilik törenini tamamlamak istiyordu. 

Ancak Saba Melikesi, Hiram’ın büyüklüğünü hissetmiş ve gerçekleştiremeyeceği hayaller hakkında nutuklardan oluşan Süleyman bilgeliğinden çok bu hareket adamının çekiciliğine kapılmıştı ve Hiram ile tanışmakta ısrarcıydı. Süleyman’ın karşı çıkması Melike’yi kızdırmıştı ve Süleyman kerhen bu isteği kabul etmek zorunda kalmıştı. Hiram belirdi ve Süleyman, Saba Melikesi’nin gözlerinde parıldayan aşk ateşini fark etmekte gecikmedi. Kalbinde kıskançlık ve kin kök salmaya başladı, ancak bilgeliği hislerinin önüne geçti. Ancak bu andan itibaren barış plânı, Kabil Oğulları ile Şit Oğulları’nın birleşmesi kıskançlık ve egoistlik kayaları üzerinde yok oldu. Saba Melikesi, Hiram’dan Tapınakta çalışan işçilerini göstermesini istedi. Üstat “çekici ile yakınlarında bulunan bir “kayaya” bir kıvılcım çıkartacak şekilde vurdu. 

* * * 

Güç sembolü olan bu ateş işareti ile binlerce Tapınak işçisi Üstatlarının emirlerini dinlemek için etrafında toplanmış. Hiram’ın gücünü açıkça rotaya koyan bu sahne Saba Melikesi’ni o kadar etkilemiş ki Süleyman’dan vaz geçip Hiram’ın kalbini çalmaya karar vermiş. Diğer bir deyişle, mikrokozmik açıdan, insan gözü ilâhi güce bağlı olanların (Şit Oğulları) yetersizliğini görünce ve maddesel gücün etkinliğini fark edince onlara doğru yönelme, madde için ilâhi gücü terk etme eğilimindedir. 

Aynı konuya kozmik açıdan bakıldığında, Süleyman Tapınağı Güneş Evrenidir ve Büyük Üstat Hiram Abiff, masonik efsanedeki mistik rolünü icra etmek için Zodyak’ın on iki işareti üzerinde dairesel olarak hareket eden Güneştir. İlkbahar ekinoksunda güneş dişi ve pasif, su işareti, Balık Burcu’nu terk eder ve güce kavuştuğu Mars’a bağlı ve enerjik, ateş işareti Koç Burcu’na girer. Evreni yaratıcı ateşle doldurur. Bu ateş milyonlarca doğa ruhu tarafından derhal algılanır ve orman ve bataklılardan gelen yılan tapınağı inşa edilir. Çoğalma gücü tohumlarını serper ve doğa yeşerir, hayvanlar ve kuşlar, doğal dengeyi koruyacak şekilde çiftleşir ve yeni nesiller ortaya çıkar. 

Masonik efsaneye göre Büyük Üstat Hiram Abiff’in işçilerini çağırmak için kullandığı çekiç Koç Burcu’nun sembolüdür ve çekiç darbesi ilkbaharın yaratıcı gücünün müjdecisidir. 

Kuzey efsanelerine göre su tanrıları Vanir’ler ateş tanrıları Assir’ler tarafından mağlup edilmişlerdir. Tanrı Thor’un göklerden ateşi çıkartan çekici Jupiter’in yıldırımlarında yansımasını bulur. Hiram gibi Assir de Kabil Oğulları’nın, pozitif bireysel gücü ve erkeksi ideali destekleyen, yumuşak su hiyerarşisinin karşıtı, ateş hiyerarşisine bağlıdır. Su düzenine bağlı tapınaklarının girişinde kutsal su bulunur ve tapınağa girenler bu suyu içinde ruhun saklandığı alınlarına sürerler. Mantıkları söylemler ve dogmalar içinde kaybolup gider. Bakire Meryem’in kişiliğinde dişi ideali benimserler. İnanç onlar için en önemli etmendir. 

Diğer düzenlerdeki tapınaklarda durum farklıdır. Aday tapınağa “fakir, çıplak ve kör olarak girer. Ne aradığı sorulduğunda “ışık” diye cevap verirse, adayı “Phree Messen” “Işığın Oğlu” yapmak Üstadın görevidir. Hiram’ın erkeksi efsanesine göre nasıl çalışması gerektiği anlatılır. Çalışmaları oranında dereceden dereceye yükselir ve her derecede daha fazla ışığa kavuşur. Alt kademelerde 3 x 3 = 9 derece vardır. 

* * * 

9’nci dereceye yükselen bir aday Azizler arasındadır ve masonik sınırları aşan enginliklerin kapısı kendisine açılmıştır. 

Bu konuda daha fazla bilgi için inisiyasyon, volkanik patlamalar ve “Gül-Haç kozmografyasını” inceleyen bölüme bakın. 

Mistik Masonlukta ilerleme bir iltimas değildir, hak etmek gerekir. Ateş etmeden önce bir tabancanın doldurulmasının gerektiği gibi aday da kendisinde yükselmek için gerekli gücü biriktirmelidir. İnisiyasyon bir tetikleme olmayıp adaya kendisinde bulunan gizli gücü nasıl kullanacağını gösterme işlemidir. 

Tapınakta yeterince gücü biriktirmeden bir üst dereceye geçebileceğini uman çalışanlar olmuştur. Hiram Abiff onları bir üst dereceye inisye etmedi. Kendi eksikliklerini görmekten aciz olan bu işçiler Hiram’a karşı isyan ettiler. Günümüzde de hak ettiklerini düşündükleri ışığı kendilerine veremeyen öğreticilerinin adil olmadığını düşünen ihtiraslı adaylara rastlanmaktadır. Hiram’ın işçileri arasında tatmin olmayanlar şaheseri Tunç Denizi’ni yıkmak için girişimlere başladılar. 

* * * 

### <h3 id="part-4">Dördüncü Bölüm: Tunç Deniz</h3>

Şit Oğulları’nın ilâhi güçlerinin insanların en bilgesi Süleyman’da vücut bulması ve onu Yehova’nın düşündüğü muhteşem tapınağın tasarlanması ve plânlarının çizilmesi için tek muktedir kişi yapması gibi becerikli usta Hiram’da sanatçı atalarının güçlerini kendisinde toplamıştı. Vahşi dünyadan somut bir toplum yaratan Kabil Oğulları’ndan gelen madde bilgisinin özüne sahipti ve bu bilgi Süleyman Tapınağı’nın inşasında çok işine yaramıştı. 

Böylece bu muhteşem tapınak bir tarafta kiliseye bağlı Şit Oğulları’nın ilâhi güçleri diğer tarafta Kabil Oğulları’nın sanatkârlıkları olmak üzere her iki gücün şaheseri olarak ortaya çıkmıştı. Buraya kadar başarı eşit olarak paylaşılmıştı, Süleyman mutluydu; görevlendirildiği proje tamamlanmış, Tanrısına uygun bir tapınma mekânı ortaya çıkmıştı. Ancak Hiram’ın ruhu tatmin olmamıştı, geçmiş asırların sanat desteği ile mimari bir şaheser ortaya çıkmıştı; 

* * * 

Ancak plânı çizen bir başkası idi. Süleyman aracılığı ile usta mimar Yehova için çalışmıştı. Hiram için şahsi fikirlerinin olması nefes almak kadar önemliydi ve kalbi kıskançlıkla dolmuştu. 

Kabil ve Habil’in yer yüzünde yalnız oldukları dönemde, Habil kendisi ve ataları Adem ve Havva gibi Yehova tarafından yaratılmış sürülerini otlatmakla yetiniyormuş; ancak Samuel ve Havva tarafından Lüsifer (Şeytan) Ruhu ile yaratılan yarı kutsal çocuk Kabil’in içi başka isteklerle yanıyor; toprakta çalışıyor ve sadece bir ot filizinin olduğu yerde bir ikincisini yetiştiriyormuş. Kişiliğinde yaratıcılık güdüsü ortaya çıkıyormuş. 

Kabil’in mirasçısı Hiram da Samuel ruhunun son sınırları vücut bulmaktaydı. Tapınağa tüm diğer güzellikleri gölgesinde bırakacak bir şey eklemek istiyormuş. Ruhunun derinliklerinde bir deniz dökümü yapmak fikri doğmuş. Yer ve gök bu cüretkârlık karşısında korku içinde titremiş. 

İncil bu Tunç Denizi hakkında çok az bilgi veriyor. “Secondes Chroniques” 4’ncü bölümde anlatılanlara göre Hiram çok büyük bir Hazne inşa etmiş ve başları dışarıda, gövdeleri iç kısımda olacak şekilde on iki adet öküzü bu hazneye yerleştirmiş. Sadece din adamlarına açıkmış. Okurların kafasını karıştırmak için bir sürü saçma masal anlatılmaktadır. İncil’in üstü kapalı sözlerine karşı bu hikâyeyi masonik anlatıda da bu cisme rastlıyoruz. Masonik Efsane şunları anlatmaktadır: 

* * * 

Tapınak inşaatının sonlarına doğru Hiram, Yehova’nın temsilcisi sıfatı ile Süleyman’ın tasarımına göre hizmet için gerekli kap kacağı dökmeye başlamış. Bunlardan en önemlisi Tanrı’nın hizmetine girmeden önce din adamlarının arınmak için girmek zorunda banyo teknesi imiş. Bu tekne ve daha küçük boyuttaki diğer kaplar İncil’de anlatıldığı şekilde Hiram tarafından başarı ile döküm yöntemi ile üretilmiş. Tunç Denizi ile onu kapsamak için Hiram tarafından dökülen Hazne arasında önemli bir fark bulunur. Tunç Denizi Hazne’nin içinde olmadıkça her hangi bir arıtıcı özelliğe sahip değildi. Boş bir banyo teknesi nasıl insan vücudunu temizleyemez ise bu Hazne de ruhları günahlardan arıtamazdı. Ve Süleyman muhteşem dönüşüm gerekli sihirli kelimeyi söyleyemez ve formülü bilemezdi. Bunu sadece Hiram biliyordu. Bu inşaat onun şaheseri olmalıydı ve eğer başaracak olursa sanatı tüm insanlığın üstüne çıkacak ve Elohim Yehova gibi kutsallaşacaktı. 

Cennet Bahçelerinde , ilâhi atası Samuel, eğer bilim ağacının meyvesini yerse (yaratma gücü) Havva’ya Elohim gibi olacağı sözünü vermişti. Asırlar boyu ataları bu dünya için çalışmışlardı. Kabil Oğulları’ndan gelen beceri sayesinde Yehova’nın gizemi arkasında saklanabileceği ve sadece Şit Oğulları ile iletişim kuracağı bir tapınak inşa edilmişti. Kabil’in kendi yetiştirdiği bahçeden kovulması gibi Kabil Oğulları da kendi inşa ettikleri binadan kovulmuşlardı. 

Hiram kendini kullanılmış ve haksızlığa uğramış hissediyordu; isterlerse Kabil Oğulları’nın da gizemleri çözmede Tanrı’ya giden yolculuğa çıkabilmesi için bir şeyler yapmaya çalışmış. 

Bu amaçla tüm dünyaya Kabil Oğulları’nın kullandığı tüm madenleri toplamak üzere adamlar göndermiş. Bu madenleri çekici ile kırarak alev alev yanan bir fırına atmış. Parçalardan üzerlerinde yapılan deneylerden kalan bilgi birikimini simya yolu ile çıkartmak istiyormuş. Bu madenlerin özü dünyadaki her şeyden daha değerli bir kutsal madde oluşturmuş. Tam bir saflıkta olan bu madde renksizmiş ve bir cam denizine benziyormuş. Bu denizde yıkanan herkes sonsuz gençliğe kavuşurmuş. Artık hiçbir filozof kendisini Hiram’la karşılaştıramaz olmuş zira bu “beyaz taş’ insanüstü güçler sağlamakta ve şimdiye kadar rastlanmamış bir güçle görünmez dünyaların perdesini aralamaktaymış. 

Masonik anlatılara göre Hiram’ın hazırlıkları öylesine mükemmelmiş ki ihanet olmasa mutlak görünüyormuş. Hiram’ın üst dereceye yükseltemediği bazı beceriksiz işçileri döküm kabına su doldurmak şeklinde bir komplo düzenlediler. Zira Ateşin Çocuklarının suyu kullanmayı ve suyun metal alaşımı ile birleşemeyeceğini bilmediklerini tahmin ediyorlardı. Bu şekilde eserine zarar vererek Ustalarından intikam almayı düşünüyorlardı. 

* * * 

Süleyman bu ölümcül komplodan gizlice haberdar edilmişse de Saba Melikesi konusunda duyduğu kıskançlık dilini ve elini kolunu bağlamış. Hiram’ın ihtiraslı projesi başarısız olursa Saba Melikesi’nin kendisine döneceğini umuyormuş. Komplo söylentilerine kulaklarını tıkamış. 

Hiram tüm güvenle tapaları açtığında sıvı ateş fırlamış ve su ile karşılaşmış. Yeri göğü kaplayan bir gürültü içinde elementler kaynamaya ve kendi aralarında mücadeleye başlamış. Hiram hariç herkes bu korkunç olay karşısında çareyi saklanmakta bulmuş. İşte bu sırada ateşin tam ortasından Kabil’in sesi duyulmuş. Kabil, Hiram’a döküm denizinin içine atlamasını emretmekteymiş. Ateşin üstünde yürüyen atasına güvenen Hiram hiç düşünmeden ateşin ortasına atlamış. Haznenin parçalanmış dibini geçerek dokuz katmanı aşmış ve Dünyanın merkezine ulaşmış. Orada kendini atası Kabil’in huzurunda bulmuş. Kabil su ve ateş karışımı hakkında bilgilerle birlikte Hiram’a yeni bir çekiç ile sonuca ulaşmak için yeni bir kelime vermiş. Geleceği okuyan Kabil kısmen gerçekleşmiş bir kehanette bulunmuş: “yapılmakta olanlar gün ve gün gerçekleşecek ve zamanı geldiğinde sonuca varacak.” 

Kabil şöyle demiş: “Sen Hiram, umutlar gerçekleşmeden öleceksin ancak dul kadından doğacak çocuklar yüz yıllar boyu hatıranı yaşatacak ve sonunda senden daha büyük birisi ortaya çıkacak 

* * * 

Juda’nın aslanı pençesi ile seni tutup kaldırana kadar uyanmayacaksın. Bu gün ateşle vaftiz edildin, O da seni su ve ruhla vaftiz edecek. Süleyman’dan daha büyük olan bu adam yeni bir kent ve tüm ulusların tapınabileceği yeni bir tapınak inşa edecek. Kabil Oğulları ve Şit Oğulları cam denizinde barış içinde bir araya gelecekler. İnsanlığın ilk dönemlerinde Tanrıların temsilcisi, Salem Kralı (Salem barış anlamına gelir) Melkisedek’in tüm ulusların babası İbrahim’i gönderdiği gibi bu yeni ışık ta Melkisedek’te olduğu gibi Kral ve Din adamı özelliklerini birleştirecek. Ulusları Sevgi Kanununa göre değerlendirecek ve hak edene Kral ile “yüz yüze” geleceği Tapınağa giriş anahtarı mahiyetinde olan bir “beyaz taş” verecek. 

Hiram yeniden yeryüzüne ulaşmış ve yıkılmış ihtirasının tiyatrosundan uzaklaşmak için yürürken düşmanları üstüne çullanmış ve ölümcül darbeler indirmişler. Ölmeden önce çekicini ve üzerinde “kelimenin” yazılı olduğu plaketi saklamaya muvaffak olmuş. Bu kelime plaketi asırlar sonra Dul Kadının Oğlu Hiram Lazar gibi dünyaya geri döndüğünde bulunmuş ve ölümden sonra inisyasyon ile dirilerek Yuda Aslanı’nın dostu ve müridi olmuş. Yeniden bulunduğunda çekiç haç şeklinde ve plaket de gül şeklini almış. Bu nedenle Hiram, CHRISTIAN ROSENKREUZ⁵ kimliği altında ölümsüzler arasındaki yerini almış. 

* * * 

Adı taşıyan Tapınak İnşaatçıları düzenini kurmuş: Bu düzende özlemle dolu ruhlar “beyaz taşı” (felsefe taşı) dökmek için temel metalleri ergitmeyi öğrenmeye devam etmişler. 

Bu anlattıklarımızın sembolleri ilerideki bölümlerde anlatılacaktır. 

### <h3 id="part-5">Beşinci Bölüm: Melkisedek’in Gizemleri</h3>

İncil’de adıgeçenlerin içinde en gizemlisi şüphesiz Melkisedek’tir. Dünya’ya ait bir annesinin ve babasının olmadığı ve hem Kral hem de Peygamber olduğu anlatılır. Paul, İbranilere Mektubunda Melkisedek’in İsa ve Meklidesek arasındaki ilişkiden sıklıkla bahsetmektedir. Her ikisinin de, farklı düzenlerde olmak üzere hem Kral hem de Peygamber olarak adı geçmektedir. 

“Peygamberleri aracılığı ile atalarımıza değişik şekillerde birkaç kez hitap eden şimdi, dünyayı yaratmak dâhil tüm güçlerinin mirasçısı Oğlu aracılığı ile konuşuyor.” “Bu kutsiyete, Aaron gibi, Tanrı olarak adlandırılmaktan başka hiçbir şey ithaf edilemez ve İsa da yeryüzünün efendisi olmakla böbürlenmez ve sadece Tanrı’nın kendisine söyledikleri ile gurur duyar: Sen benim oğlumsun, seni bugün yarattım.” Daha sonraları da şöyle demiştir: “Melkisedek düzeninde tüm zamanların peygamberisin. Gözyaşları ve çığlıklar içinde kaldığı günlerde bana dua eden odur. Oğlum olsa da çektiği acılar nedeni ile itaat etmeyi öğrenen odur. 

Mükemmeliyete ulaştıktan sonra tüm inananların sonsuza kadar önderi olmuştur. Tanrı Onu Melkisedek düzeninin kralı ilan etmiştir.” “İbrahim’i kutsayan Yüce Tanrının peygamberi, Salem Kralı bu Melkisedek’tir. İbrahim O’na önce isminin anlamından yola çıkarak adalet kralı, sonrada Barış Kralı anlamına gelen Salem Kralı unvanlarını vermiş. Babası, annesi, ne geçmişi ne de ömrünün sonu olan Melkisedek Tanrının Oğlu gibi sonsuzluğun peygamberidir.” “İbrani din adamları ile mükemmele erişmek mümkün olsaydı Aaron düzeninde değil de Melkisedek düzeninde yeni bir peygambere ihtiyaç olur muydu?” Efendimizin, peygamberlik hakkında hiçbir şey söylemediği Juda kabilesinden geldiğinin bilinmesi gerekir. 

Bu durum Melkisedek’e benzer, bedensel bir oluşumdan değil, sonsuz güçten kaynaklanan yeni bir peygamberin ortaya çıkışı ile daha iyi anlaşılır. Ona şöyle söylenmiştir: Melkisedek düzeninde tüm zamanların peygamberisin.” “İsa daha güzel bir birlikteliğin teminatıdır.” “Ancak o sonsuza kadar baki kalacağı için, devredilemez bir kutsiyete sahiptir.” 

* * * 

“Yasa zayıflıkları olan insanları peygamber seçer; ancak yasadan sonra yapılan yemin sonsuza kadar baki Oğul’u yaratır. 

Yukarıda anlatılanların esası Mabedin ve gerçek Sinagogun patronu gibi göklerden kutsal majestelerinin tahtının sağında oturan, insan tarafından değil Efendimiz tarafından yaratılmış bir peygamber efendimizin olduğudur.” 

“Yasaya göre her şey kan ile temizlendiği için kan dökmeden af da olmaz. Gökyüzünde bulunanların imajlarının bu şekilde temizlenmesi şart olduğundan, gökyüzü varlıklarının da daha fazla kurban kesmesi gerekliydi. Zira İsa gerçeği taklit eden bir tapınağa değil, bize Tanrının huzurunda görünmek için doğrudan gökyüzüne girdi.” “Ancak şimdi daha güzel vaatlere dayalı, mükemmel bir birlikteliğin aracısı olan bir makama yükseldi. İlk beraberliği hatasız olsaydı ikincisine ihtiyaç olmazdı. Zira Efendi bir suçlama ifadesi ile İsrael’e şunları söyledi: İşte, Israel Sarayı ile Juda Sarayını birleştireceğim, ellerinden tutup onları Mısırdan çıkaracağım günler geliyor; zira benimle birlikte olmak için sebat etmediler, ben de onlarla ilgilenmedim. İşte bugünlerden sonra İsrael Sarayı yapacağım birleşme diyordu Efendimiz; kanunlarımı ruhlarına ve kalplerine yazacağım; ben onların Tanrısı onlar da benim halkım olacak. 

* * * 

Hiçbirisi komşusuna, kardeşine Tanrıyı Tanı demeyecek! Zira en küçüğünden en büyüğüne kadar hepsi beni tanıyacak.” 

Paul’ün İbranilere Mektubundan alınan yukarıdaki metinler bizim yukarıda aktardığımız gibi peş peşe sıralanmamaktadır. İlâhi yöneticiler tarafından tasarlanmış geleceğimizin tam bir resmini görebilmek için İncil metinlerini akıllıca bir araya getirmek gerekir. Hür-Masonluk ve Katoliklik arasındaki kozmik ilişkinin doğru yorumlanması için bu plânın anlaşılması esastır. Döküm Denizi’nin amacını anlamak ve bizlere mükemmel bir alaşım hazırlamayı öğretmek için de önemlidir. Paul’ün dediği gibi bunları ifade etmek oldukça zordur. 

Melkisedek ve Döküm Denizi’nin sırlarını, İncil’de, en küçüğünden en büyüğüne kadar, kozmik olaylara ayak uydurmaları için bir şansları olması için tüm insanlara gelişim kanunu öğretmek ve aydınlatmak olarak belirtilen amaca ulaşabilmek için mümkün olduğunca basit bir dille anlatmaya çalışacağız. 

Melkisedek sırlarını anlamak için insanoğlunun yeryüzünde gördüğü “Bol Işık” dönemine inmek gerekir. Dünya o dönemde çok sıcaktı. Gelişmekte olan insan, günümüzde pek çok bitkide olduğu gibi, erkek ve dişi, çift cinsiyette idi. İlham ve arzu eksikliği ve ataleti ile de bitkilere benziyordu. 

* * * 

Bu dönemde insan kendisine fiziksel olarak önderlik eden ilâhi hiyerarşinin itaatkâr bir müridi idi. Önderler İncil’de “Edom Kralı” adı altında kabaca anlatılır. Daha sonra Maymun döneminde insan vücudu kristalize oldu ve biraz daha yoğunlaştı ve fiziki olarak iki cinsiyet ortaya çıktı. Ancak insan bilinci hâlâ ruhani dünyaya bağlı olduğundan, bugün nasıl sindirim hareketinin bilincinde değilsek, insanoğlu çoğalma hareketinin farkında değildi. Doğum ve ölümü bilmiyordu. Hiçbir şekilde fiziki bir araca sahip olduğunun farkında değildi. Çoğalma hareketi sayesinde hissetmeye başladı. Adem bu şeklide Havva ile birlikte oldu. Bu dönemde savaşçı Mars’ta oturan Lüsifer (Şeytan) ruhunun melekleri onlara bilim ağacının meyvesini yemeyi öğrettiler. Meyve yeme, çoğalma hareketinin sembolik tanımıdır. Böylece yavaş yavaş gözleri açılmış, fiziki dünyayı tanımışlar ancak eskiden kendilerini koruyan Koruyucu Meleklerle ve ruhani dünya ile irtibatı kaybetmişler. Sadece içlerinden birkaçı ruhani fikirlerini ve İlâhi Hiyerarşi ile irtibatını korumaya devam etmiş. İşte bunlar Peygamberlerdir; görünmez önderlerle toplumları arasında mesajcı gibi çalışmışlar. Ancak daha sonraları insanlar kendi önderlerini kendi seçmek istemiş ve görülebilir krallara yönelmiş. En azından İsrail Oğulları’nın dini yönetimi ret ettiklerini ve bir kral istediklerini biliyoruz. İşte Saul (I Samuel 8) bu şekilde atanmış. 

Maddi ve ruhani yönetimi birleştiren kral ve dini önder makamı ikiye bölünmüş zira kardeşlerinin ruhani yönetimini de üstlenebilecek ve maddesel konularda kral olabilecek düzeyde becerili bir insan, veya bunun tersi bulunamamış. Cemaatini dini açıdan başarılı bir şekilde yönetebilecek bir din adamı toplumun maddesel hayatının yönetiminde aynı başarıyı gösterememiş. Gerçekten de yüksek kürelerdeki politika kitlelerin fiziksel rahatlığını düşünürken, ruhani âlem sadece ruhi rahatlığı hedeflemekteydi. Maddi ve ruhani yöneticiler en ilgisiz gerekçelere dayansalar bile Bu ayrılıktan kaçınılmaz bir mesele ortaya çıkmış olmalı. Melkisedek hem kral hem de peygamber görevini yürüten ilâhi hiyerarşinin sembolü haline gelmiş. 

Bunların yönetiminde, çift cinsiyetli insan topluluklarında barış hüküm sürmüş. Ancak kral ve din adamı makamı ayrıldığında, iki cinsiyet ortaya çıktığında bildiğimiz savaşlar dönemi başlamış. Eskiden şefin çift gücü ve çift cinsiyet toplum da yaşamakta olduğumuz menfaat çatışmasını engelliyor ve Melkisedek düzenine bağlı, her iki gücü kendisinde birleştiren başka bir yönetici ortaya çıkana kadar sürüyordu. Bu durumda İncil’in anlatılarının insanlığın masum ve iki cinsiyetli olarak “Cennet Bahçeleri”nde yaşadığı dönemde başlaması anlamlıdır; sonraki bölümde ise cinsiyetlerin ayrılması, bilim ağacı meyvesinin yenmemesi emrinin ihlali ve acı içinde doğum ve hızlı ölüm anlatılmaktadır. 

* * * 

Buradan sonra Eski Ahit savaşlardan, kavgalardan bahseder. Son bölümünde ise kâhinler kanatlarında sonsuz mutluluk taşıyan “Adalet Güneşini” anlatırlar. Yeni Ahit İsa’nın doğum hikâyesi ile başlar ve “Güneş Krallığının” kurulduğunu söyler. Daha sonra İsa Melkisedek düzenine göre (İbranilere Mektup) kral ve peygamber olarak geçer yani iki güç birleşmiştir. O da göklerdedir. Evlilik olmayacaktır. Güneş Krallığında RUHUN VÜCUDU veya maddesel vücut kullanılmak tadır ve bu vücut ölüm veya yaşlanmaya uğramayacaktır. Evlilik ile yaratılan doğum gereksizdir zira Paul’e göre et ve kan Güneş Krallığının mirası olamaz. Sonra cinsi çekicilikten kaynaklanan evlilik ve iktidar hırsı kaybolacak, ruhların aşkı barış ruhu tarafından kutsanacak. 

Kabil Oğulları’nın sanatkâr torunları ile birlikte dindar insanlar topluluğu Şit Oğulları ile bir araya geleceği ve İsa’nın Krallığında birleşeceği kolayca anlaşılmaktadır. Daha önceki paragraflarda Dul Kadının Oğlu Hiram Abiff’in Maden Denizi’nde vaftiz edilmesinden sonra babasını, Şeytan (Lüsifer) ruhunun temsilcisi Samuel’i nasıl terk ettiğini ve Kabil Oğullarına meslek ve sanat öğreterek onları Tapınağın inşaatçısı -Mason- olarak geliştirmek ve Felsefe Taşı veya Döküm Denizi’ni yapmayı öğreterek Tapınağın inşaatına hazırlamak görevini nasıl aldığını görmüştük. Aynı zamanda fiziki olarak pasif durumda olan Şit Oğulları tanrıları Yehova’yı terk etmeyi öğrenmek durumundaydılar. Tabi ki bu kararı ilk alacak olan yüce bir ruha sahip olmalıydı. 

* * * 

Kabil Oğulları’nın üstün becerileri ateş ile vaftizi sırasında Hiram Abiff’te birleşmiş ise, Şit Oğulları’nın ilâhi kutsallıkları da Erden Suyu ile vaftizi sırasında Jesus’ün kimliğinde birleşmişti. Sudan çıktığında ateşten çıkan Hiram ile aynı durumdaydı. Her ikisi de babalarını (Yehova ve Samuel) terk etmişti ve ikisi de İsa Peygambere hizmet etmeye hazırdı. Vaftiz sırasında İsa ruhu Jesus’un vücuduna girdi ve oraya yerleşti. Jesus, ruh, bu vücudu terk etti ve vücudu İsa Peygamber tarafından kullanılmaktayken kendisi kiliselere hizmet görevini yüklendi. 

Kanı Tanrı’nın ülkesine bir giriş pasaportu, kardeşleri Şit Oğulları için, Kabil Oğulları’nın “Felsefe Taşını” kullandıkları gibi, her derde deva bir ilaç olacaktı. 

İbranilere Mektubunda Paul, Büyük Peygamber olarak Melkisedek’in bazı sırlarını bize iletiyor ve Tapınak için kanın mevcudiyetinin kaçınılmaz olduğunu anlatıyor. Bize bu Büyük Peygamber’in günahlarının bağışlanması için nasıl kan bağışında bulunduğunu ve toplulukları da bağışlanmak için kan vermeye çağırdığını iletiyor ve bu iki bağışın her sene tekrarlanması gerektiğini anlatıyor. Golgotha üzerinde sadece bir kez yapılacak kan bağışının İsa Peygamberin kanı ile günahların nasıl bağışlanacağını anlatıyor. Yehova döneminde bu dönemin ayırımcı özelliği olarak insan kanına ego bulaşmıştı. 

Tanrı katına çıkmadan önce bu hatasından temizlenmeliydi. Bu çok zor bir görevdi. İnsanlar o adar çok egoizme batmışlardı ki hiçbiri diğerine yardım etmiyordu. İsa Peygamber zamanındaki hayatın ölümden sonra Birinci Gökyüzünde yeni bir hayat sağlayacak veya ruhani gelişim gösterecek hiçbir şey içermediği anlaşılmaktadır. Ölümden sonraki hayatının hemen hemen tamamı Araf’ta günahlardan arınma ile geçiyordu; hatta insanın yaratıcı olmayı öğrendiği İkinci gökyüzündeki hayatı da hemen hemen kısırdı. 

Bu durumda Kral Süleyman kardeşleri Şit Oğulları için yeni bir görev yapmak üzere yeniden hayata döndürülmüş. Süleyman bu iş için çok uygundu, zira Yehova rüyasına girip de tahta çıktığında ne hediye istersin diye sorduğunda açık yürekliliğini göstermişti: Süleyman şu cevabı vermişti: 

“Babam Davud’a büyük iyilik yaptın, beni onun yerine tahta çıkarttın. Ebedi Tanrım şimdi babam Davud’a verdiğin vaat yerine gelsin. Beni toz tanecikleri kadar çok sayıda bir toplumun kralı yaptın! Bu topluma liderlik edebilmek için bana akıl ve bilgelik ihsan eyle! Tanrı şöyle cevap vermiş: Kalbindeki buysa, zenginlik, varlık, mal-mülk istemiyorsan, şöhret, ne düşmanlarının ölümünü ne de uzun bir hayat istemiyorsan, tek istediğin halkımı iyi yönetebilmek için akıl ve bilgelik ise bunlar sana verilecektir. Ayrıca sana, senden önceki hiçbir krala nasip olmayan ve senden sonra da nasip olmayacak zenginlik, şan ve varlıklar bahşediyorum.” 

* * * 

Daha sonraki hayatlarda bu başkalarını düşünme özelliği Süleyman ruhunun İsa’nın vücuduna girmiş ve İsa Peygamberi Şit Oğulları ile Kabil Oğulları arasındaki ayrılığa bir son vererek “Göklerin Krallığı”nı oluşturacak kardeşliği kurabilmeye muktedir bir mesih haline getirmiş. Mitolojik hikâyelerde anlatıldığı gibi Faust, Mefisto ile anlaşmaya vardığında sözleşmeyi mürekkep ile imzalamaya hazırlanıyormuş. Mefisto kanı ile imzalamasını istemiş. Faust bu talebin nedenini sorduğunda Mefisto kibarca “kan çok özel bir sıvıdır,” diye cevaplamış. 

İncil’e göre boğa ve danaların kanı günahları temizlemez ve mekruhtur. Ancak her derde deva ilâç olan İsa Peygamberin kanında ne vardır? Golgotha’nın bu esrarını çözebilmek için kanın oluşumunu gizem açısından incelemek gerekir. 

Kan mikroskop altında incelendiğinde çok sayıda küçük globülden oluşmuş gibi görülür, canlı bir vücuttaki dolaşımı sırasında kan ilâhi bir yakıt gibi gaz şeklindedir. Sıcaklık kanın içindeki Ego tarafından üretilir zira İncil’de de söylendiği gibi hayat kanın içindedir. Mefisto “kan çok özel bir sıvıdır,” derken, “kan Ego’yu barındırır, Egosunu yenmek isteyen bunu kanından elde etmelidir,” demek istiyordu. 

Hemoliz deneyi yaptığımızda insan Egosunun hayvansal grup ruhundan daha güçlü olduğunu görürüz. Daha üst bir hayvanın kanı daha alt bir hayvanın damarlarına enjekte edildiğinde ölüme neden olur. İnsan kanı iletilen yüksek titreşimleri taşıyamayan hayvanı öldürür. Buna bağlantılı olarak insan daha alt düzeydeki bir canlının kanından etkilenmez. Eskiden başka bir kabileden evlenmek yasaktı zira yabancı kanın ölüme neden olacağına inanılırdı. Adem ve Mathusalem asırlar boyu yaşamışlar; bu dönemlerde kan bağının mümkün olduğunca güçlü olması için aile içinden evlenmek adetmiş. Bu sayede atalar torunlarının kanında yaşamaya devam ediyorlardı; tüm yaşadıkları kanda kayıtlıydı ve atalarının ruhlarının bilincindeydiler. Günümüzde kanımızın ilâhi içeriğini bilemiyoruz. . Eskiden oğullar babalarının hayatını görebiliyorlardı ve babalar da oğullarının kanında yaşamaya devam ediyorlardı. 

Adem ve Mathusalem ruhu asırlar boyu torunlarında yaşadığı için, onların fiziki olarak yaşadıklarına inanılıyordu. 

Günümüzde nasıl aile içinden evlenmek büyük bir hata ise, o zamanlarda aile dışı evlenmek büyük bir suç olarak kabul ediliyordu. Eskiden İskandinav ülkelerinde bir kişi yabancı bir aileden eş seçmek istiyorsa önce hanların karışımını tabi tutulmayı kabul etmeliydi. Yani hemolizin bazı safhaları o dönemlerde de biliniyordu. Kan uygun şekilde karışmaz ise Hinduların dediği gibi “karışıklık” ortaya çıkardı. Sağ hat aşılamada korunmazsa hatıraların karıştığına inanılırdı. 

Aile veya kabile içi evlilikler egoizmin, klan ruhunun ve dünyadaki tüm savaşların nedenini teşkil etmiş. Bu kavgaları engellemek için bu tür evlilikler yasaklanmış olmalı. İsa Peygamber geldiğinde bu tür evlilik uygulamalarını yasaklamış: “İbrahim’den önce ben vardım.” Veya “neslimin babasından şüphe etmiyorum ama “ben varım” ile gurur duyuyorum,” söylemlerine şunları da ekliyordu: Babasını ve annesini terk etmeyen benim müridim olamaz.” Aileye, ülkeye, kabileye bağlı kalındığı sürece eski kanı ve eski yöntemleri terk etmek ve evrensel kardeşliğe karışmak mümkün değildir. Bu ancak toplumlar arası evliliklerle sağlanabilir. Neslin babası İbrahim ölsün, “ben varım” yaşasın. İsa bu gizemi topluluklar arası evliliklerin bedeni değilse de bir şeyleri öldürdüğü şeklinde kabul ediyordu. Bir aygır ile bir dişi eşek birleştiğinde karma bir yaratık olan katır ortaya çıkar ve bu yaratıkta kanların karışımının öldürdüğü bir şey vardır: üreme kabiliyeti. Yabancılar ile evlendiğimizde yok olanlar öncelikle hatıralardır. Soylardan birinden veya diğerinden gelen hatıralar iki kan arası mücadeleler sonucunda yok olurlar. İnsanlık bu nedenle ruhani dünya ile ve doğa hatıraları ile temasını kaybetti. Highland İskoçları sadece klan içinden evlenirler, Bohemyalılar bu uygulamayı bazı önlemler çerçevesinde yaparlar. Anlaşıldığı gibi insanlığın gelişme sürecinde kan bugünkünden farklı bir oluşumdaydı. 

Burada İsa Peygamberin bedeni bir temizlenme aracıydı. Tıpkı Hiram Abiff’in atası Kabil’in oturduğu dünyanın merkezine gitmek için Döküm Denizi’ne atlaması gibi İsa da bu bedene dünyanın merkezine ulaşmak için girmişti. 

Yuda’nın yazdıkları İsa’nın bu yolculuğundan bahsediyor. Bu yolculuk Golgotha’da sancılı ölümünden sonra İsa’nın bedeninden ayrılması ile son bulmuştu. Bir kişi öldürüldüğünde toplar damarlarındaki kan içerdeki pisliklerle birlikte kuvvetle ete tutunur, yaralardan dökülen atardamar kanı ise çok daha temizdir, ihtiraslardan arınmıştır. İsa ruhu ile temizlenmiş Jesus’un kanı dünyayı su baskını gibi etkisine alarak bir anlamda ıslattığı bölgeyi egoizmden temizlemiş ve insanlığa başkalarını da düşünen projelerini beslemek için ümit ışığı olmuş. Böylece başkalarını düşünme dönemine girilmiş. Bu kandan gelen inanç ve İsa Peygamberin hayatının taklidi ile Şit Oğulları egoizmlerinden tamamen kurtulmuşlar. Bu sırada Kabil Oğulları sadakatle çalışmak, Döküm Denizi’ni yaratmak ve inançlardan çok eserlere güvendiklerinden Krallığa giriş için yeni “kelimeyi’ bulmak amacı ile Gül-Haç sembolü altında toplanmışlar. 

Sonraki sayfada bulunan tablo Bu bölümde adı geçen üç dönemi grafik olarak göstermektedir: 

1- Her insanın çift cinsiyetli olduğu ve Kral ve Peygamberin bir arada olduğu Melkisedek düzenine göre yönetildiği dönem. 

2- İkinci dönemde insan nesli iki ayrı cinsiyetli hale gelmiş. Yönetim Kilise ve Devlet olarak ikiye ayrılmış. Anlaşmazlıklar, kavgalar, savaşlar ortaya çıkmış. 

Devlet, Hiram’da vücut bulan sanat, meslek, sanayi gibi erkek idealleri ve babalığı üstlenmiş Kilise, Madonna ve çocuğunda vücut bulan aile, ev aşkı ile dolu dişi ideali, anneliği ve kadını üstlenmiş. 

Erkek ve kadın arasında, ev ve ticaret arasında, Kilise ile Devlet arasında anlaşmazlıklar ortaya çıkmış ve bunun sonucu olarak ekonomik mücadeleler ve savaşlar başlamış. Savaşlar o kadar yıkıcı olmuş ki insanlık barışı özlemiş ve barışın hüküm süreceği dönemler için dua etmeye başlamış. 

3- Üçüncü dönem İsa Peygamber ile başlar ve Mekisedek döneminde olduğu gibi, seks aşkından ruhani aşka doğru yükselen arınmış ve yüce bir insanlığa hükmetmek için, kral ve peygamber görevlerini birleştirir. 

### <h3 id="part-6">Altıncı Bölüm: İlâhî Simya</h3>

Bir demir parçasını açık havada bıraktığımızda, havadaki oksijen demiri oksitler ve ayrıştırır. Bu olaya genellikle paslanma denir. Kan akciğerlerde hava ile temas eder; solunan havadaki oksijen, mıknatısın iğneyi çektiği gibi kesin bir şekilde kanın içerdiği demirle birleşir; açık havaya bırakılan demirin oksitlenmesine veya paslanmasına benzeyen bir yanma olayı meydana gelir. 

Bir sobada tahta yanarken tahtanın yoğun lifleri arasındaki eter yarı görülebilir sıcaklık dalgaları, sobadan etrafa hızı sıcaklığı, bağlı dalgalar halinde yayılır. Benzer şekilde oksijenin ve demirin bedende yanması ile oluşan ilâhi dalgalar bedenin dışına yayılır ve titreşim gücüne bağlı olarak görünmez araçlarımızı renklendirir; düşük titreşimler kırmızıdır, daha yüksek diğer titreşimler sarı ve en yüksek olanlar mavidir. Bir sobaya yerleştirdiğimiz yanıcılar sadece kibrit çakılması ile oluşan uygun şartlardan sonra tutuşur. 

!!!!!!!!!!!!!!!!!!!!!!!!!!!!! 

!!!!!!!!!!!!!!!!!!!!!!!!!!!!!! 

Bilindiği gibi yanmakta olan mineral madde bol miktarda oksijen çeker. Gelişim cetvelinde alt sıralarda bulunan mineraller bitki, hayvan ve insana göre daha yavaş titreşirler. Titreşimlerinin yükselmesi ve içlerindeki ruhun ateş tarafından ortaya çıkarılması için minerallerin çok daha fazla oksijene ihtiyaçları vardır. Bir fırında yakıt olarak mineral değil de bitki kullanılsaydı aynı miktardaki oksijen ortaya çıkan ısı nedeni ile fırını eritirdi. 

Ruhun ikametgâhı olan insan bedeninde de ayı olay meydana gelmektedir. Ruh iç ateşi yakan meşaledir. Böylece sıcakkanlı varlıkların tümünde gerekli enerji ortaya çıkar ve sobadan çıkan sıcaklık dalgaları gibi yayılır. Soğukkanlı yaratıklar gelişim cetvelinde çok daha alt sıralarda yer alırlar ve iç yaşantıları yoktur. Grup anlayışı onları dışardan hareketlendirir ve hayati akımlarını oluşturur; bu akımlar çoğalmayı desteklemek ve sırası geldiğinde bedenlerinden dışarı atmak için yeni akımlar yaratmak amacı ile içlerine girerler. Bedenimizden yayılan ve fiziki olarak görülmesi imkânsız radyasyonlar AURA olarak adlandırılır. Aura renkleri her kişide farklıdır ve bu konudaki gelişmişliğin ifadesidir. Alt kademelerdeki nesillerin auraları yavaş yanan ateşin rengine benzer şekilde koyu kırmızıdır; ihtirası ve heyecanı simgeler. Biraz daha üst kademelerde, aklın rengi sarı ile ihtirasın rengi kırmızı karışarak turuncu renk ortaya çıkar. 

Bilinç dışı yürümekte olan ilâhi simyaya göre, insanlar hayat okulundan edindikleri tecrübelere dayanarak ihtiraslarını bastırabildikleri kadar, renleri parlak ve kırmızı olan Mars ve savaş tanrısı Yehova’nın etkilerinden kurtulurlar. Bu sayede billerek veya bileyerek, sarı dalgalar yayan ve kırmızı ile karışarak yavaş yavaş onu silen İsa Peygamberin başkalarını da düşünme ruhuna itaat ederler. Haleler, orta çağda ressamların azizlerin başlarının üstüne resmettikleri gibi altın renkli olur. Tüm insanlığa yapılan vaatlerin sembolüdür. Azizler halen çok nadir bulunan varlıklardır zira aziz mertebesi için ihtirasları ile mücadele edebilecek, sebatla iyiye yönelecek, yüksek amaçları olan, isyankâr meleklerin şeytani ruhundan arınmış, geride kalmış bir gelişim sürecine ait din ve ırkların koruyucusu Yehova ve onun meleklerine karşı gelmiş varlıklar gereklidir. Lüsifer (Şeytan) ruhu kanımızdaki demir ile kendini gösterir. Demir sarsılması zor, ve yanma ürününün rengini azizlik mertebesinin sembolü olan altın rengine dönüştürmek için çok uğraşı gerektiren bir metaldir. Ancak bu sonuca ulaşıldığında simyanın en üst olayı gerçekleşmiş sayılır. Alt düzeydeki metal altına dönüşmüş, Döküm Denizi’nin mükemmel alaşımı dünyanın pisliklerinden arınmıştır. 

Geriye sadece “tıkaçları söküp” sıvıyı akışına bırakmak kalmıştır. Aura’nın altın rengi güneş elementi oksijende kişilik bulan İsa Peygamberin ışığıdır. Evrensel kardeşlik yolunda ilerledikçe, aura’da altın rengine ulaşacağız. Bu durum Doğuda gelişmiş iki adet; başkalarını da düşünme hareketinden kaynaklanır. Paul şu kelimeleri kullanıyor: “İsa sizin içinizdedir,” zira ruhlar âlemi ile bir araya gelmeyi öğrendiğimizde, onunla aynı frekansta dalgalar yaydığımızda, İsa Peygambere benzemeye başlarız ve onun dediği gibi haznelerin tıkaçlarını sökmeye ve Döküm Denizi’ni akışına bırakmaya hazır hale geliriz. İsa çarmıhın üstünde, çivilerin battığı noktalarda veya başka yerlerde bulunan ilâhi merkezler tarafından serbest bırakıldı. Döküm Denizi’ni hazırlamayı bilenler Üstat tarafından tıkaçları açmak ve daha üstün kürelere doğru atılmak için veya Masonluk’ta söylendiği gibi “yabancı ülkelere yolculuk yapmak, ” için eğitilirler. 

Bu durum İsa’nın söyledikleri ile uyumludur: İsa’nın müridi olmak için anne ve babayı terk etmek gerekir. Bu sözler Incil’in en fazla yanlış anlaşılan sözlerindendir. Burada bahsedilen güncel hayattaki fiziki anne ve babamız değildir, gizemli anlamı çok farklıdır. Bu fikri daha iyi anlamak için şeytani ruhların kana demiri sokmak suretiyle insan Egosunu yaratarak daha alt seviyede bir ruh oluşturduğunu hatırlatalım. 

Ancak kanın sürekli bir şekilde oksidasyona uğraması Egoyu kanda barınamaz hale getirir ve bunu ölüm izler. Lüsifer (şeytan) ruhu bize fiziki bedenin içinde yaşamaya devam etmemiz için yardımcı olsa da, bu ruhlar aynı zamanda ölüm melekleridir. 

* * * 

Adem’in, Samuel’in ve Havva’nın torunları ölümle karşılaşmışlardır çünkü hepsi etten kemikten yapılmışlardır. 

Hayatın merkezi olan güneş oksijen adını verdiğimiz ve marstan gelen demirle birleşen hayat gazına hükmeder. Bu nedenle Güneşin Efendisi İsa hayatın da Efendisidir. Anlatıldığı gibi ilâhi simya ile ona benzemeye başlıyoruz ve ölümsüzlüğe kavuşuyoruz. Artık babamız Samuel’e ve annemiz Havva’ya ihtiyacımız yok zira ölümün artık bizim üstümüzde gücü yok. 

Bu söylenenler, ölümün bu seviyeye gelmiş insanların bedenine ulaşamayacağı anlamına gelmez. Ancak bedenleri tamamen kendi kontrollerindedir ve başka bir bedene girmek ihtiyacı hasıl olmazsa, bu durum yüzlerce yıl sürebilir. İşte o zaman bu seviyedeki insanlar aynı ilâhi simya ile kendi başlarına yetişkin bir beden yaratabilirler ve kurtulmak istedikleri bedeni terk edip yeni bir bedene girebilirler. Okurların aklına şu soru gelebilir: “Bir inisye eski bedeni terk etmeden gireceği yeni bedeni yaratabilir?” Asimilasyon kanunu bilinirse bu soru kolayca çözülür. Öncelikle ruhlar dünyasında uyanan ve ruhun bedeninde yaşamasını öğrenenlerin bu olayı gerçekleştiremeyeceklerini söylemek gerekir. Bu olay daha ileri seviyede ruhi gelişmişlik gerektirir ve sadece inisiyasyon cetvelinde üst sıralarda yer alanlar bu olayı gerçekleştirebilirler. Yöntemin şu şekilde olduğu söylenmektedir: 

Gıda maddeleri bir bedene girdiğinde, kişi bilsin veya bilmesin, asimilasyon kanununa göre önce her zerreye hâkim olmalı ve kendisine uygun hale getirmelidir. Bedeninin bir parçası haline gelmesinden önce hayati hücrelere sahip olmalıdır. Bundan sonra hücre yapısına göre belli bir süre bedende kalır. Hücrede bulunan hayat gelişime katılır. Hayvani bir ihtiras bedenini oluşturan hücre en gelişmiş bir hayata sahiptir; buna göre bu hayat yenilenecek ve bir süre kendisini asimile etmiş bedeni terk edecektir. Etoburlar sık sık yeniden beslenmek zorundadır. Dolayısı ile bu tür besinler bir Mürit tarafından kullanılmayı beklemek durumunda olan bedenler için uygun değildir. Bu bedenlere uygun olan besin kaynakları meyveler, sebzeler, bitkilerin hayatiyetini sağlayan eter açısından zengin çok taze ve olgun ceviz türleridir. Bu tür besinlere hakim olmak ve bedene dahil etmek çok kolaydır; ayrıca hücrenin bireysel hayatı yenilenene kadar uzun süre bedende kalırlar. Eski bedenini terk edip yeni bir bedene kavuşmak isteyen Mürit önce bu şekilde beslenip bedenini hazırlamalıdır. 

Bu beslenme önce mevcut beden tarafından asimile edilir ve bedenin yönetimine girerek tamamlayıcı bir bölümünü oluşturur. 

Bu tür bir bedende bulunan ruh çok ama çok güçlüdür. Bedenin bir kısmını ayırır ve her gün kullandığı bedeni terbiye eder. Böylece adım adım, yeni bir bedene kavuşmak için gerekli aracı içinde bulunduğu bedenden elde eder. Zaman içinde kademeli olarak bedeni başka bir bedene dönüştürür ve eski beden görenleri şaşırtacak kadar zayıflayıp bir deri bir kemik kaldığında onu tamamen terk eder. Bu andan itibaren yeni yetişkin vücut doğrudan kullanılabilir duruma gelir; ruh eski taşıyıcısından ayrılarak yenisine geçer. Bunu sadece aynı toplumda yaşamak eğilimi içinde yapmaz. Büyük bilgeliği sayesinde her zaman genç görünümü içinde aynı bedeni asırlar boyunca kullanması mümkündür. Biz normal ölümlülerin ihtiraslarımızla tahrik ettiği eskime onda yoktur. Ancak yeni bir bedene girdiğinde her zaman bulunduğu ortamı terk etmek ve eserine başka yerlerde devam etmek arzusundadır. Bu nedenle Cagliostro, Saint-Germain gibi insanlar bir ortamda görünüp önemli görevleri yerine getirir ve sonra ortadan kaybolurlar. Kimse nereden gelip nereye gittiklerini bilmez; ama onarı tanıyan herkes, ister kötülemek isterse övmek için, üstün vasıflarını fark eder. Müritlerin ölüme hakim olup ölümsüzlük krallığına ulaşması Süleyman Tapınağı’nın mimarı, Büyük Üstat Hiram Abiff’in büyük bir cesaretle erimekte olan metal havuzuna atlaması ve inisiyasyon yolunu oluşturan kemerlere benzer şekilde dokuz yer katmanını aşması ile sembolize edilir. 

Jesus’ün vaftizi ve bedeninin saklı olduğu yer altındaki Golgotha’dan inerek İsa ruhu olarak geri gelmesi de benzer bir olaydır. Müteakip bölümde Hiram Abiff’in, İsa yeryüzüne gelene kadar süren inisiyasyon yolculuğunu izleyeceğiz. İnisye olduğu mekânı ve yöntemi göreceğiz. 

### <h3 id="part-7">Yedinci Bölüm: Felsefe Taşı: Nedir ve Nasıl Üretilmiştir?</h3>

Eski simyacıların yazdıklarını inceleyenler Felsefe Taşı ve adi metallerin altına dönüştürülmesi ile ilgili bilgiler karşısında büyülenmişlerdir. Bu yazılanlar doğal olarak birçok spekülasyona sebep olmuştur. Zaman zaman öğrenciler bu bilgilerin yazarına bu çok önemli konuda sorular yöneltmişlerdir. Bu değerli taşın ve tüm bu güçlerin değerlendirileceği yeni bir çağın başında olduğumuza göre tüm gizemleri ile bu konuyu açmak ve açıklığa kavuşturmak uygun olacaktır. Derin bir çalışma gerektirse de ilgilenmek isteyenler için bu taşı kendilerinde üretmeyi öğrenmek kadar değerli bir şey olamaz. 

Başlangıçta Tanrının yeri ve gökyüzünü, diğer bir deyişle tüm evreni yarattığı öğretildi. Anladığımıza göre bu büyük yaratıcı güç irade veya hayal gücü olarak kendisini ortaya koydu. 

Hayal olarak, Evrenin Ulu Mimarı bu gün gördüğümüz her şeyi veya başlangıçtaki şekillerini tasarlamış olmalıdır ve iradesi ile fizik atomları düşünce matrisinde sıralanmış olmalıdır. Böylece evren adım adın Yaratıcısının tasarladığı şekle bürünmüştür. Bu süreç henüz tamamlanmamıştır ve orijinal plânlarda belirtildiği gibi mükemmele ulaşana değin sürecektir. 

Büyük Yaratıcının plânını icra eden ilâhi yöneticiler mineral kristallerini, bir bitkinin yaprağını veya bir hayvanın şeklini tasarladıklarında aynı çift yaratma gücünü kullanmışlardır. 

Yüksek hayal güçleri dünyanın eski yerleşim bölgelerinde yaratmak istediklerini tasarlamakta ve yoğun iradeleri ham maddeye şekil vermektedir. Böylece istenilen fiziki şekil elde edilmektedir. 

İnsan ruhu ile benzer bir yaratma gücüne sahiptir ve asırlar boyu tanrıların emri altında varlığının nişanesi olarak gittikçe değerlenen bedenler yaratmayı öğrenmiştir. Ancak madde içindeki yolculuğu insanda maddeden tam bağımsız yaratıcı bir zekâ üretme isteği uyandırmış ve bu amaca ulaşmak için uygun bir zamanda yaratmayı öğrenmek ve sadece kendisi için değil hayat okulundaki diğer insanlara da öğretmek için tanrıların boyunduruğundan azat edilmiş. 

Gelişim sürecinde insanoğlu hayatın gizemleri hakkında daha çok bilgiye sahip oldu. Ancak birkaç yüzyıl öncesinde kamuoyunun görüşlerine oranla daha ileri fikirlere sahip olanların özgürlüğü ve hayatı tehlikede idi. Bu nedenle diğerlerine göre daha derin araştırmalar yapmış olan simyacılar bilgilerini gizlemek ve sembolik bir dil ile ifade etmek durumunda kaldılar. İnsanın ruhi gelişmesi hakkındaki bilgileri, tuz, kükürt, cıva ve azot kullanımları toplum için gizemlerini korusa da İnisye olanlar için kozmik gerçeklere dayanan açık bilgilerdi. Dünyanın oluşumunu ve yaradılış kademelerini inceleyen Gül-Haç Kardeşliği öğrencileri de simyacıların dilini zorluk çekmeden anlayabiliyorlardı. 

Önceleri gelişmekte olan insanın çift cinsiyetli yani hem dişi hem de erkek olduğunu, kendi kendine üreme becerisine sahip olduğunu ve bu anlamda bitkiler gibi olduğunu biliyoruz. 

Bilinç düzeyi rüyasın bir uyku gibi bitkilerinkine benzerdi. Bedenine aldığı hayat enerjisi sadece kendisi de ayrıca gelişmeye başlayacak olan yeni bir varlık yaratmak için gelişmek amacı ile kullanılıyordu. Harekette uyarıcı yoktu, olsa da insanın bunu yönetecek bilinç ve iradesi yoktu. 

İnsanı bu olumsuzluktan kurtarmak için yaratıcı gücün yarısı insana İlâhi Hiyerarşikler gibi düşünce yolu ile yaratmayı ve yaratıcı düşüncesini harekete dönüştürmeyi öğrenmesi amacıyla bir gırtlak ve bir beyin yaratmaları için yukarılardaki meleklere yönlendirildi. 

Böylece insan fiziki anlamda çift cinsiyetli olmaktan çıkmış ve o zamandan sonra tek bir cinsiyete sahip olmuş. Psişik anlamda çift cinsiyetli ilâhi varlık Elohimler gibi veya çift cinsiyetli bitkiler gibi tek başına üreme imkânı kalmamış. Bu durumda bitki ile Tanrı arasında çok da imrenilebilecek olmayan bir konuma gelmişti. 

Cinsi gücün yarısının beyin oluşumuna yönlendirildiği dönemde insanlar zayıftı ve içinde bulundukları hayat şartlarına dayanamıyorlardı. Zorlukların bilincinde bile değildiler ve dışarıdan yardım gelmeseydi insan nesli yok olabilirdi. İnsanlığın koruyucusu olan Ay Melekleri zor şartlar ortaya çıktığında insanları büyük mabetlerde topluyorlardı. Beynin oluşumu tamamlandığında İnsanlığın Ağabeylerinin ve Merkür Efen dilerinin insanlara bilgiyi ve cinsiyet mevcut ayrımına dayanmadan nasıl gerçekten yaratıcı olabileceklerini öğretmelerine karar verildi. Bu iki büyük hiyerarşinin çalışmaları sonucunda bilinçsizlik döneminden yaratıcı zekânın başlangıç dönemine, Tanrının bitkisi dönemine geçtik. 

Aynı zamanda bize öğretilenlere göre bu plân Mars Gezegeni’nde ikâmet eden, Ay döneminin insanlık düşmanları Şeytani (Lüsifer) ruhların hoşuna gitmemiş. 

Zira onlara bir faaliyet alanı gerekiyormuş ancak kendi kendilerine çoğalamadıkları için egoistçe davranarak insanlara istedikleri her zaman iki cinsiyetin bir araya gelmesi ile çoğalabileceklerini öğretmişler ve insanlara bugün taşıdığımız ihtiras ve hisleri yüklemişler. 

Eski simyacıların görüşlerine göre tuzlu denizlerin hareketlerini yöneten Ay Melekleri “Tuz’ kelimesi ile tanımlanır olmuş. Beynin çalışması için kanda bir miktar tuza ihtiyaç olduğunu, kandaki tuz fazlasının ise deniz suyu içmek zorunda kalan kazazede denizcilerde gördüğümüz gibi insanı delirttiğini keşfetmişlerdi. Akıl ve Ay arasındaki ilişkiye böyle yorumluyorlardı. 

İnsanın gelişimini olumsuz etkileyen Ateşin Seytani (Lüsifer) ruhları yakıcı element “Kükürt’ ile özleştirilmişti. Simyacılar bu elementi sürekli soluyan insanın bilincini kaybettiğini ve öldüğünü söylerler. Böylece bilinç ve akıl ölmekte ve insanlar Şeytani (Lüsifer) ruhların öğrettiklerini kabul ederek ruhani dünyadan uzaklaşmaktaydılar. 

Yine simyacılara göre “Cıva” metallerin en aldatıcı olanıydı. Buharlaşarak temas ettiği birçok maddenin içine girer ve insanları akılları ile doğanın sırlarını keşfetmiş Merkür Efendileri ile karşılaştırırdı. Cıva aynı zamanda aklı fiziki hapisten kurtarmak gücüne sahipti. 

Uygun zamanda melekleri, yönetiminde gerçekleşen üreme faaliyeti sayesinde insanoğlu Tanrının bitkisinden ilk olarak tasarlandığı şekle doğru gelişiyordu. 

Ancak Şeytan (Lüsifer) ruhunun etkisi ile dejenere edildi ve yolundan saptı ve günümüzde ancak kendisinden daha ileri seviyede olanların yardımı ile kurtulabileceği bir batağa saplandı. 

Bu durumun farkına varıp ışığı aramaya başladığında, Merkür Efendilerinin bilgelikleri sayesinde korudukları ve kendisini istenilen amaca yönelten yeniden yaratılış yolunu buldu. 

Temel ilkeleri birkaç kelime ile özetledikten sonra eski simyacıların tanımladıkları yöntemi inceleyeceğiz. İleride anlatılacakları tam olarak anlayabilmemiz için bu ilkeleri aklımızdan çıkarmamak gerekecektir. 

Bir güneş sistemi kurmak için Tanrı tarafından kullanılan yaratıcı güç ve yönetimleri altındaki daha alt seviyedeki varlıklar için bir taşıyıcı araç yaratmak amacı ile İlâhi Hiyerarşiklerin kullandıkları güç irade ve hayal gücü şeklinde çift şekilde ifade edilebilir. Bu bir erkek ve bir dişinin yeni bir insan bedeni yaratmak için birlikte kullandıkları yaratma gücüne benzer. Bir zamanlar insanoğlu çift cinsiyetliydi ve dolayısı ile her insan dış yardıma ihtiyaç duymadan neslini çoğaltabiliyordu. Ancak yaratıcı gücün yarısı, günün birinde insanoğlunun kendi zekâsını, düşüncelerini oluşturabilmesi ve düşüncelerini faaliyete geçirebilmesi amacı ile bir beyin ve bir gırtlak oluşturmak için yukarıya yönlendirildi. 

Üç büyük güç bu dönüşüme katkı sağlamış: Ay Melekleri, Merkür Efendileri ve Mars’ın Şeytan (Lüsifer) Ruhları. Simyacıları denizlerin gel-git hareketlerini yöneten Ay’ı Tuz elementi ile özleştirirler. Mars’tan gelen Şeytan Ruhları Kükürt elementi ile ve Merkür Efendileri aynı isimdeki Cıva⁷ ile ilişkilendirilir. Bu sembolik sunumu kullanmalarının ilk nedeni dönemin katı dini inançlarının Ortodoks Kilisesi tarafından kabul edilenlerin dışında hiçbir bilgiyi kabul etmemesidir. 

Diğer bir neden de insanların henüz bunlardaki gizli gerçekleri kabul etmeye hazır olmamasıdır. Azot olarak adlandırdıkları ve kullandığımız dillerin ilk ve son harfleri ile tanımlanan ve “Alfa” ve “Omega” gibi her şeyi kapsayan bir sonsuzluk fikrini uyandıran dördüncü bir elementten söz ederlerdi. Tüm bunlar bu gün bildiğimiz Neptün’ün kutsal ışığı ve Merkür’ün kutsal gücünün yakıtı olan oktavı ile ilgilidir. 

Simyacılar Şeytanî (Lüsifer) Ruhların etkisi ile insanın fiziki ve ruhi yapısının çok kaba bir hâl aldığını ve bu özelliklerin temizlenmesi için bir arındırma işleminin ve insanı ruh güzelliklerinin ortaya çıkacağı daha yüksek dünyalara taşımanın gerekli olduğunu biliyorlardı. İnsan bedenini bir laboratuvar gibi görüp ruhani işleri kimyasal terimlerle açıklıyorlardı. 

Biri Merkür’den gelen bilgilerin faaliyet alanı olan beyin, diğeri Lüsifer kaynaklı cinsi duyguların faaliyet alanı olan üreme organları olan iki yaratıcı organın ilişkisini tanımlamak için bu terimlerin başlangıç noktaları olduğunu anlamışlardı. 

Simyacılara göre üç parçalı omurga bilincin potasıydı. İnsan sağlığının korunması büyük sempati bölümünde Ay Melekleri’nin aktif olduklarını biliyorlardı ve bu elementi Tuz olarak tanımlıyorlardı. Aldığımız besinlerin biriktirdiği enerjiyi vücudumuza yayan sinirler Mars’tan gelen Lüsifer Ruhları’nın yönetiminde idi, bu elementi Kükürt olarak adlandırdılar. Son bölüm sinirlerin taşıdığı duyguları kaydediyordu; bu bölüm de Merkür Gezegeni’nden ruhani varlıkların yönetiminde olduğu için Merkür (cıva) olarak adlandırılırdı. Anatomi bilimcilerinin görüşlerinin aksine omurga kanalı bir sıvı ile değil, dış atmosfere temas ettiğinde yoğuşabilen buhara benzer bir tür gaz ile doluydu. Ruhun titreşimleri ile parlak ve ışıltılı (arınma ve üreme ateşi) duruma gelene kadar ısıtılabiliyordu. Bu alan Neptün’den gelen ilâhi güçlerin faaliyet alanı idi ve simyacılarca “azot” olarak adlandırılmıştı. Her insanda bu ateş farklılık gösteriyordu; kişinin ruhi gelişmişlik seviyesine göre ateşin parlaklığı farklıydı. 

Üst hayata geçmeye hazırlanan insan bu sembolik gizemleri anladığında, aynı kelimeleri ve anlatım şeklini kullanmaya gerek kalmadan artık açıkça ileride bahsedeceğimiz bilgiler kendisine aktarılabilirdi. 

Her durumda insan anatomisinin hayvani rejime bağlı olduğu ve bu seviyenin altında sadece bitkilerin bulunduğu anlatılıyor ve ispatlanıyordu. Bitkiler saf ve masumdular, üremeleri ihtirassız gerçekleşiyordu ve tüm yaratıcı kabiliyetleri yukarıya, ışığa yönelmişti ve kendisini neşe ve güzellik kaynağı çiçekleri ile ortaya koyuyordu. Ancak bitkiler zekâ yoksunu ve dış dünya hakkında bilgisiz oldukları için başka türlü bir davranışta bulunmaları imkânsızdı ve kendi hareketlerini serbestçe yönetme güçleri yoktu. Sadece fiziksel dünyada yaratabiliyorlardı. 

Gelişme basamaklarındaki insanın üstünde ruhi ve fiziki yaratıcı tanrılar bulunuyordu. Yaratıcı güçleri yukarıya yöneltilmiş olduğundan onlar da bitkiler kadar masumdular; yaratıcı güçleri akılları tarafından yönetiliyor, iyiyi ve kötüyü ayırt edebiliyorlar ve her zaman iyiyi seçiyorlardı. 

Tanrılarla bitkiler arasında, zeki, yaratıcı gücü olan ve serbest iradesini iyi veya kötü için kullanabilen insan yer almaktaydı. Günümüzde insanoğlu, Şeytan (Lüsifer) ruhlarının etkisi ile ihtiraslarına mahkûm olup ışığa ayrılmış yaratıcı gücünün yarısını hislerini tatmin için aşağı doğru göndermektedir. 

Kendi iç dünyasında bunun kötü olduğunu biliyor ve utanmışçasına yaratıcı gücünü gizliyor ve bu güç ortaya çıktığında kendini alçalmış hissediyor. Herhangi bir ruhani gelişmeden önce bu durum düzeltilmelidir. 

Aynı zamanda her ikisi de yaratıcı gücünü ışığa doğru yönelten tanrıların saflığı ve bitkilerin iffeti arasındaki benzerliği dikkatle incelemek gerekir. Gelişme sürecindeki insan sadece bu fiziki dünyada yaratıcı güce sahip bitkilerden daha yüksek bir seviyeye ulaşmış ve hem fiziki hem de akli olarak yaratma gücüne sahip tanrılara benzemeye başlamış aynı zamanda gücünü yönetme iradesine kavuşmuştur. Bu durum cinsi gücünün yarısını bir gırtlak ve bir beyin yaratmak amacı ile yukarı doğru yönlendirmesi sayesinde gerçekleşmiştir. 

Tanrılar zekâ gücü ile yaratıcı özelliklerinin tamamını başkaları için kullansa da insan kutsal mirasının yarısı ile arzularını tatmin etmeye devam etmektedir. Tanrılara benzemek istiyorsa tüm yaratıcı enerjisini tamamen aklı ile yönetilmek üzere yukarı doğru yönlendirmek zorundadır. Sadece bu şekilde insan tanrılara benzeyecek ve kendi kendine akıl gücünü yaratacak ve yaratıcı “Kelime”yi kullanabilecektir. Geçmişte kendi kendinizi yaratma gücüne sahip olduğunuzu ve bitkiler gibi çift cinsiyetli olduğunuzu hatırlayın. 

Şimdi geçmişin perspektifi ile geleceğe bir göz atın ve bugünkü tek cinsiyetli durumunuzun gelişim süreci içinde sadece geçici bir aşama olduğunu ve gelecekte tüm yaratıcı gücünüzün çift cinsiyetli kutsal bir varlık haline gelene kadar yukarıya doğru yöneltilmesinin gerektiğini anlamaya çalışın. Böylece düşünceleriniz hedeflerine ulaşacak ve onlara hayat enerjisi verecek canlı “Kelimeyi” telaffuz etme imkânı doğacak. 

Beyin ve gırtlak olarak dile getirilen çift yaratma gücü felsefe taşından fışkıran hayat iksiridir. Bu işlevi çalıştıran simya olayı tuz, kükürt, cıva ve azotu barındıran omurgada gerçekleşir. İlâhi konularda meditasyon yaparak asil ve ilâhi fikirlerle ateşlenir. Bu şekilde yaratıcı enerjiyi yukarı doğru yönlendirilen omurga bilgeliğin yılanı gibidir. Kademeli olarak daha yukarılara tırmanır hipofiz ve beyine ulaştığında onlara ilâhi âlemlerin yolunu açarak insanın tanrılarla iletişime geçmesini sağlar. Bu ateş tüm yönlere yayılır ve tüm bedeni etkisi altına alır ve insanı zümrüt ve elmastan daha parlak canlı bir değerli taşa dönüştürür. İşte o zaman insan “Felsefe Taşı”dır. 

Kimya biliminden alınan ve insanın ruhi gelişimine uyarlanarak insanın Tanrı Tapınağı’nın canlı bir taşı haline gelme sürecine uygulanan başka semboller ve benzeşimler de vardır. 

Yukarıdaki paragraflarda bu bilgilerin sembolik dille gizlenme gerekçesini yeterince anlattık. Bu arada inisyasyon yolu gerçekten ışığı arayan ve bu yolda kendini feda etmeye hazır olanlara her zaman açıktır ve açık kalacaktır. İşte bu nedenle Tapınağın kapısını arayın, bulacaksınız; vurun ve sizin için açıldığını göreceksiniz. Coşku ile dua ederek ararsanız; ısrarla vurursanız ve asil bir şekilde çalışırsanız beklenen zamanda amaca ulaşır ve “Felsefe Taşı” olursunuz. 

1 Masonluk ve benzeri ezoterik kuruluşlarda “inisye” bu kuruluşa katılanlar içi kullanılan bir terimdir. (ç.n) 

2 Almanca “Hür Mason.” (Ç.N) 

3 Adem’den sonra gelen 2. Peygamber (bazı kaynaklarda Şis olarak geçer) 

4 Bazı kaynaklarda Melchizedek olarak geçmektedir. İbranicede Melchi Melek- Kral anlamına; Zaduk dürüst anlamına gelmektedir. Yani Melchizedek Dürüst Kral 

5 Yaşayıp yaşamadığı kesin olarak bilinmeyen Hül-Haç teşkilatının kurucusu. 

6 İsa Peygamberin çarmıha gerildiği tepe. 

7 Fransızcada Mercure (okunuşu Merkür) = cıva 

#### <h4 id="">Bekârlık ve Evlilik</h4>

Yanlış anlamaları engellemek için bu dersin sadece, neden temiz ve iffetli bir hayat sürmeleri gerektiğini anlatmak için sadece mürit olmak isteyenlere verildiğini belirtelim. Bu ders henüz ihtirasların hakim olamayan ve ilâhi etkileri algılayamayan kitlelere uygulanmaz. Gül-Haç üstatları öğrencilerine tam bekârlığı önermezler; aydınlanmış kişiler için (kadın veya erkek) bulabilirlerse uyum sağlayacakları bir ruhla birleşmelerini ve böylece yeniden doğmayı bekleyen ruhlara avantajlı bu durum yaratmayı görev kabul ederler. Böylece bir çift birlikte olup bir ilham ruhu içinde, fiziki ve ruhi olarak doğum için gerekli şartlar uygun olduğunda, çocukluğu asil düşüncelere sahip bir aile ortamında geçecekse dünyaya dönmeyi bekleyen bir Egoya yardımcı olmak için üreme faaliyetini tamamladığında ebveynler ve çocuklar muhteşem bir gelişim gösterirler. Suyun seviyesi altına inmediği gibi büyük ruhlar da buna lâyık olmayan anne ve babalardan dünyaya gelemezler. Bu nedenle evlenmek için uygun bir ortam olduğunda müritlerin tek başına yola devam etmeye çalışması kötü olur. 

Ayrıca hayatın belli döneminde yaratıcı gücün aşırı kullanılması “Felsefe Taşı”nın ve tüm kayıplardan daha büyük olarak anne-babalık görevini bekleyen bir ruhun gelişmesi için hiç de uygun değildir. 

Gül-Haç üyeleri, çoğalma amacı ile yapılan üreme faaliyetlerini kısıtlı tutan kişiler arasında yapılacak evliliklerin asil bir davranış olduğunu ve büyük ruhsal gelişmeler sağlayacağını söylerler. Ancak evli olmayan müritler eğer mükemmeliyete ulaşmak istiyorlarsa bekârlıklarını mutlak şekilde korumalıdırlar. 

### <h3 id="part-8">Sekizinci Bölüm: İnisiyasyon Yolu</h3>

Önceki bölümde ölümlü âlemden ölümsüzlüğe geçişin Süleyman Tapınağının mimarı Büyük Üstat Hiram Abiff’in ergimiş metal denizine cesaretle atlayışı ve inisyasyon yolunu oluşturan dokuz küresel katmandan geçişi ile sembolize edildiğini gördük. Yolculuğunun sonunda Kabil’in oğlu Hiram’ın atasından yeni bir çekiç ve yeni dönemde kullanacağı kelimeyi aldığını da hatırlıyoruz. İncil’e göre de Golgotha’dan indikten hemen sonra Şit’in oğlu Jesus’un yeraltı katmanlarında bir süre ruhlar âlemi ile temas halinde kaldığını biliyoruz. Yani gerek Kabil Oğulları gerekse Şit Oğulları için yeryüzünden merkeze kadar uzanan muhtelif katmanlar inisyasyon yolunu oluşturmaktadır. Bu nedenle gizemli konuları ele alan kitaplarda dünyanın iç yapısı hakkında çok az bilgi bulunmaktadır. Sadece psişik konuları ele alanlar hiçbir şey bilmezler bilenler de çok az bahsederler. 

“Cosmogonie des Rose-Croix” (Gül-Haç Evrenin yaratılışı) bu konuda bilinenlerin hemen hemen tamamını anlatmaktadır. Burada bahsedilmeyenler için bu çalışmaya bakabilirsiniz. İnisyasyon yolu birkaç şekilde korunmaktadır. 

Fiziki bedenlerimiz yeryüzünde olduğu için yer çekimi gücü ile kürenin merkezine doğru çekilmekteyiz; ancak bedenimiz, küreyi oluşturan malzemelerle eşit yoğunlukta katı bir cisim olduğu için suya battığımız gibi toprağa batmıyoruz. Ölüm ruhumuzu bu katı kılıfından ayırdığında kendimizi toprak elementlerinden daha hassas araçların içinde buluyoruz. Başkaca engeller olmasaydı bu araçlara kavuşan herkes kolayca tüm katmanları aşarak dünyanın merkezine ulaşabilirdi. Katı edenden kurtulan insan artık çekime değil itmeye tabidir ve artık yeryüzünde tutunması zordur. Ölümü izleyen zamanlarda henüz ihtiras maddesi etherle dolu olduğunda bu mümkün olabilmektedir. Adi doğasına, sarhoşluk alışkanlıkları, kin, kötülük ve günahları ile ne kadar çok katı madde biriktirmişse kötü topraklarda, oyun evlerinde ve benzer mekânlarda kalması daha kolay olacaktır. Ancak yüksek idealler sahibi, inisyasyon yolunu arayan insan kendisini yukarılara, Birinci Gökyüzünün bulunduğu atmosferin temiz katmanlarına doğru çeken gücü hissedecektir. Bu şekilde inisyasyon yoluna girmeleri engellenmiş olacaktır. 

Bazı inisyelerin yer çekimi yasasını yenip katı bedenlerle, belli zamanlarda ve belli bir amaç için gök yüzüne yükseldikleri anlatılır. Benzer şekilde, ruh bedenlerinde olduklarında kaldırma kanununun da üstesinden gelip dokuz yer katmanını nasıl aşacaklarını öğrenirler. Jesus’un bir marangozun¹ oğlu olduğu söylenir. Grek dilinde “teklon” kelimesi inşaatçı; “arche” kelimesi ana madde anlamına gelir. Jesüs’ün kendisinin de marangoz olduğu söylenir. Tanrının oğlu, büyük “Archetekton” gerçekte bir inşaatçı veya Masonmuş (duvarcı). 33 yaşına geldiğinde, üç kere üç, Mistik Masonluğun (9) derecesini almış ve yerin merkezine inmiş. Benzer şekilde her “tekton” gibi Mason veya Mısırlıların verdiği isimle ışığın oğulları “Phree Messen”ler yerin dokuz katmanını aşarlar. Bunu İsa’nın Kabil’in oğlu Hiram Abiff olarak yeniden gelişinde ve kendisinden Hristiyan Sırları’nın inisyasyonunu almak üzere yeniden yeryüzüne dönen Şit Oğlu Süleyman’da da görüyoruz. 

Bir önceki bölümde Felsefe Taşı bahsinde omurganın simyacılar için ana laboratuvar olduğunu ve yaratıcı gücün yukarı doğru yönlendirilmesi ile oluşan ateşinin hipofiz ve epifizi titreştirerek ruhani âlemlere açılan üçüncü bir göz yaratırlar. 

Yılan ruhunun ateşi yeterince geliştiğinde kendi ışığında geçmiş çağların bilgeliğini okuyabilir. Bu nedenle İsa Peygamber müritlerine yılan gibi bilge olmayı öğütlüyordu. Yılan anlamına gelen “naja” kelimesi İbrani İncil’in 58’nci bölümünde en az bir kez kullanılmıştır. Eski Mısır’da Firavunlar hem peygamber hem de kraldı. Bu iki görevi üstlendikleri için yılanbaşı (Ureus) motifli çift taç kullanırlardı. Bu tacı taktıklarında bilgelik sembolü yılanbaşı kaşların arasından alından çıkar gibi görünürdü. 

İncil’e göre Şeytan (Lüsifer) ruhunun Havva’ya yılan şeklinde göründüğünü hatırlayalım. Efsaneye göre Kabil bu birliktelikten doğmuştu. Bundan sonra Şeytan ruhu Havva’yı terk etmiş ve Havva dul kalmıştı. Yani Kabil bilgelik yılanının ve dul kadının çocuğu idi. Alnın üstündeki yılan dul kadının ve Şeytan(Lüsifer) ruhunun çocukları olan inisyelerin tanınmasıydı. Hiram Abiff’i sonraki enkarnasyonunda² da bu değerli işaret sayesinde tanıyacağız. Latin Katolik Ahit’ten aldığımız aşağıdaki hususların altını çizmek istiyoruz: 

Samuel’in kitabında (1-19) “Naioth” bölgesinden aralarında Samuel’in de bulunduğu bir peygamberler okulunun bulunduğu bölge olarak bahsedilir. Naioth kelimesi “naja” yani yılan kelimesinin dişil çoğuludur. Latin versiyonlarda bu bölge “Naim” olarak adlandırılmaktadır. Eusebe, Naim bölgesinin, Samuel öldükten sonra Saul ile Samuel’in konuşmalarına aracılık eden büyücünün oturduğu Endor civarında bulunduğunu anlatmaktadır. Burada Naitoh veya Naim’in sadece mekânlar olduğunu veya birbirleri yerine kullanıldıklarım düşünmemek lâzım. 

Bu kelimeler farklı ilâhi güçlerle donatılmış iki sınıfı tanımlarlardı. Eski Mısırlılar Ureus sembolünü kiminde kaşların arasına diğerlerinde de göbeğin üstüne yerleştirirlerdi. Sembolü göbek üstünde taşıyanların ruhunun güneşin etkisi altında olduğuna inanılırdı. İbraniler bunlara Naioth adını verip negatif sıfatları nedeni ile dişi olarak tanımlarlardı. Mısırlıların Ureus sembolünü alnında taşıyan sağduyulu inisyelere ise İbraniler tarafından Naim adı verilirdi ve bunlar pozitif ilâhi güçleri nedeni ile erkek ve çoğul olarak tanımlanırdı. Yeni Ahit’in Katolik Latin versiyonu (Luc 7-11-15) Jesus olarak yeniden doğan kişinin Naim’in Dul Kadınının Oğlu olduğundan bahseder. 

Aday, gizemlerin dokuzuncu derecesine ulaşıp daha büyük sırları öğrenmeye hazır hale gelene kadar yılan sembolizmasından pek bahsedilmez. Diğer taraftan eski Mısır’ın Phree Messsen (Güneşin Çocukları) Locası günümüzde Anglosaksonlar arasında farklı bölümlere ayrılmıştır ve bunların dilinde “nain” kelimesi yeni anlamına gelmektedir. Orijinal kelimenin anlamı yeterli bilgi sahibi olmayanlar için bu şekilde değiştirilmiştir. 

Ancak dünyada inisyasyon yöntemleri ve aranılan şartlar bile değişmektedir. Hiram Abiff Tunç Denizi’ni oluşturmak için büyük gayret sarf etmesine rağmen Ateşe bağlı Şeytan (Lüsifer) ruhunun Oğlu olduğu ateş ile haznesine Su Tanrısı Yehova’nın yaratıcıları Şit Oğulları tarafından doldurulan suyu karıştırmayı bilmediği için başarılı olamadı. O dönemlerde kendisine haç şeklinde yeni bir çekiç ve yeni bir Kelime verildi. Bu Kelime düşmanları tarafından öldürülmeden önce bir plakete yazılı idi. Yuda’nın aslanının güçlü pençe darbesi ile ölen Nain’in Dul Kadınının Oğlu Lazar gibi dirilene kadar uykuda kaldı. Yeniden doğduğunda haç biçimindeki çekicini ve üzerinde mistik gül sembolü bulunan paketini buldu. Bu iki sembolde toprakta oluşan ve sapından başlayarak, güneşin saflığı içinde doğan ve şeytan ruhlarından dikenler ile korunan taçyapraklarına kadar ulaşan özsu ile sembolize edilen su ve ateş karışımının gizemi saklıdır. Su ve ateş sembollerinde hayatın sırları saklıdır. 

Kabil Oğulları tarafından kurulan Mistik Düze’nin dış kabuğu durumundaki Ezoterik Masonluk günümüzde pozitif olarak yüklü bedenleri içindeki erkek elamanları kendisinde topladı ve onları sanayi ve politika konusunda bilgilendirerek maddesel dünyanın gelişimini yönetti. Ruhban sınıfını oluşturan Şit Oğulları ise ruhani gelişmeye hâkim olmak için dişi elemanın üzerinde etkilerini gösterdiler. Kabil Oğulları, Hür-Masonluk içinde maddesel dünyaya hâkim olmak için uğraş verirken ruhban sınıfı da dişi elemanın ruhani gelişmesine hâkim olmak için belki de daha fazla mücadele etti. 

Tesadüfi gözlemler sonucunda, günümüzde bu iki hareket arasında çözülmemiş anlaşmazlıklar olduğu düşünülebilir. 

Günümüzdeki Masonluk eski mistik maddesinin bir kılıfı olarak kalmış olsa da ve zaman içinde Katoliklik son derece lekelenmiş olsa da ikisi arasındaki savaş hâlâ sürmektedir. 

Bu arada kilise mistik tapınağa kabul edilmek ve Felsefe Taşı’nın nasıl yapıldığını öğrenmek isteyenlerle ilgilenmedi. 

Bir birini izleyen enkarnasyonlar sonrasında erkekten kadına geçsek te iki cinsiyetin pozitif ayrımı daha çok konuşulmaya başladı ve insanlık geliştikçe, her iki cinsiyete ruhani arzular veren canlı beden daha kalıcı bir şekilde cinsiyet ayrımına kutuplaştı. Bu durum, Büyük Savaş* (1918) sonrası yaşanan acılardan dolayı başkalarını da düşünme fikrinin yaygınlaşmaya başlamasını da açıklıyor. Tüm uluslar “kılıçların pulluğa ve okların budama bıçaklarına” dönüşeceği kalıcı barışı düşünmeye başladı. Geçmişte insanlık evrensel kardeşliği bir ideal olarak ilan etmişti. İsa ile tam mutabık olmak için bu ideale yaklaşmak zorunda olduğumuzu unutmayalım. İsa müritlerine şöyle diyordu: “siz benim dostumsunuz.” Erkek ve kız kardeşler arasında nefret olabilir ancak dostluk sevginin ifadesidir ve ondan ayrı düşünülemez. Dolayısı ile evrensel dostluk tüm ayrımcılıkların önüne geçecek sihirli kelimedir. Dünya yüzünde barışı ve insanlar arasında iyi niyeti ifade eder. 

Bu Gül-Haç Kardeşliği tarafından ilan edilen ve Kabil Oğulları ile Şit Oğulları’nın sonsuza kadar bir arada yaşayacağı Yeni bir Gökyüzü ve Yeni bir Dünyaya ulaşmanın en kısa yoludur. 

### <h3 id="part-9">Dokuzuncu Bölüm: Armagedon, Büyük Savaş ve Gelecek</h3>

Beşinci bölümde bulunan tablo, geçmişte bir zamanlar insanların çift cinsiyetli olduğu ve hem kral hem de peygamber, hem maddi hem de manevi lider görevini yapan Melkisedek yönetiminde barış içinde yaşadığını göstermektedir. Daha sonra insanlar erkek ve dişi olarak ikiye ayrıldılar ve biri maddi işleri yöneten ve politika ve sanayide gelişmeyi amaçlayan bir kral, diğeri ruhani işleri yöneten ve insanların sonsuz mutluluğunu amaçlayan ilâhi otoriteyi temsil eden bir peygamber olmak üzere iki ayrı gücün yönetimine girdiler. 

Kabil Oğulları’nın yürüttüğü politika Ateşin Oğlu, sanatkârların Üstadı, erkeklik ideali Hiram Abiff’i desteklerken Şit Oğulları, Denizlerin Kızı, dişilik ideali Bakire Meryem’i desteklediler. 

Böylece, erkek ve dişi, ateş ve su, Kilise ve Devlet büyük bir savaşın kaçınılmaz neticesi olarak ayrı düştüler. 

Günahlar, çalkantılar, acılar ve ölüm etrafımızda dolaşıyordu ve insanlar iki akımın, erkeklerin kadınları ve kadınların erkekleri hiçbir zaman eş olarak almayacakları ve Melkisedek düzenine göre hem kral hem de peygamber olarak Barış Kralı İsa’nın tahtta oturacağı Gökyüzü Krallığında bir araya gelecekleri günleri özlüyordu. 

Ancak bu gelecek insanları ve yaşadıkları ülkeleri etkileyen hazırlıklar gerektiriyordu. İdeal ülkenin nasıl olduğu, insanın gelecekteki yapısı hakkında bir fikir sahibi olabilmek için insanlığın bugünkü duruma gelene kadar yaşadıklarını incelemek gerekir. Böylece gelecekte bizleri nelerin beklediği hakkında bir görüş sahibi olabiliriz. 

Gizemli gelenekler ve İncil verileri bir zamanlar uzayın derinliklerinde karanlıkların hüküm sürdüğü, kutsal varlıkların dünyayı oluşturan maddeleri bir araya getirdiği ve harekete geçirdiği konusunda hemfikirdirler. Maddeyi kaplayan kara bulutlar bir ateş sisi haline geldiğinde ve bu dönemden sonra uzayın soğuk havası ile oluşmakta olan gezegenin sıcaklığı bir araya gelerek bir buhar atmosferi oluşturduklarında bu karanlık dönem sona ermiş ve aydınlık bir dönem başlamış. Buhar yeterince soğuduğunda yağmur şeklinde yanmakta olan merkezin üstüne düşerek yeniden buharlaşmış ve suların kaynaması ile başlayan bu çevrim yanmakta olan merkezin etrafında bir kabuk oluşmaya başlamış. 

Bu kabuk adaları üzerinde, bugünkü bedenimizden çok farklı fiziki bir bedene sahip insanlık ortaya çıkmış. 

Gittikçe bu kabuk güçlenmiş ve orta çekirdeği tamamen kaplamış. İnsanlık bu dönemde toprağın alçak bölgelerinde yaşamaya başlamış. Ancak sis o kadar kalınmış ki insan ceninlerinde gözlemlediğimiz gibi soluma, balıklarınkine benzer solungaçlarla yapılırmış. 

Atlantis ülkesinde sis bulutları sabitlenmeye başladığında atalarımızın bazılarında ilk akciğerler gelişmiş ve bunlar diğerlerinden çok daha önce yükseklerde yaşamaya başlamış. 

Dünya yüzünde çöllerde dolaşmaya başlamış. Ancak bugün bildiğimiz gibi vaat edilmiş topraklar daha hafif sisler içindeymiş. Bu arada akciğerleri geliştikçe atmosfer şartlarında yaşamaya başlamışlar. Daha sonraları bu ilk insanları izleyen iki farklı tür ortaya çıkmış. Daha sonraları su baskınları insanları yükseklerde yaşamaya yöneltmiş. Mısır din adamlarına ve Platon’a göre en son sağanak yağışı, güneş devinimini tamamlayıp yaklaşık 10.000 yıl önce Yengeç Burcu’na girdiğinde yağmış. Gördüğümüz gibi yeni bir dönem başladığında insan nesli için yapısal ve çevresel ani değişiklikler olmamıştır. İnsanlar farkında olmadan hazırlık çalışmaları tamamlandığında ani değişiklikler olduğu düşünülse de eski şartlar insanoğlunun uyum sağlayabilmesi için yavaş yavaş yeni şartlarla karışmış. 

Bu durum suda yaşayan kurbağanın metamorfoza uğrayıp havada yaşamaya başlaması ile benzerlik göstermektedir. Böylece insan ırkı Atlantis kıtasından çıkmış ve saf gökkuşağı çağına geçmiştir. Bir tırtılın kelebeğe dönüşmesi İsa’nın krallığının hüküm süreceği Yeni Ülkeyi hazırlayan değişimin habercisiydi. İnsan yapısındaki ve çevresindeki değişimlere gelirsek, bunları gizemli gelenekler ve bunlarla uyum halindeki İncil’in anlattıklarında bulabiliriz. Yeni gökyüzü ve yeni dünya oluşum halindedir. Gökyüzünün saati güneş, yeni bir devinimle Koç Burcu’na girmiş ve yeni bir çevrim başlamış. İsa’nın kehanetleri iyi haberler getirmiş. Üstü kapalı olarak yeni gökyüzü ve yeni dünyanın henüz hazır olmadığını söylemiş. Havarilerine şöyle seslenmiş: “Şu an için gitmekte olduğum yere peşimden gelemezsiniz, ama daha sonraları beni izleyeceksiniz; sizin yerlerinizi hazırlamak için şimdi gidiyorum ama geri geleceğim.” Sonraları Jean Yeni Jerusalem (Kudüs) fikrini ortaya attı ve Paul Selaniklilere Efendinin sözleri ile seslendi: “İsa’ya bağlı olanlar, O yeniden geldiğinde, kendisini karşılamak için bulutlara yükselecekler ve sonsuza kadar orada birlikte yaşayacaklar.” Bu söylenenler daha önceki gelişmelerde ortaya konan eğilimlerle uyumludur. Maymunsu insanlar dünyanın ateş küresi merkezine yakın bir yerlerde yaşıyorlardı. Atlantisliler merkezden biraz daha uzaktaydılar. Aryanlar su baskınları ve aşırı yağışlar nedeni ile şu an yaşamakta oldukları yüksek platolara yerleştiler. Benzeşim kurarsak gelecek çağın insanları göklerde yaşayacak. 

Ancak maddesel bedenimizin dünyanın merkezine doğru çekildiğini biliyoruz; yani bir değişikliğe ihtiyaç var. Paul et ve kanın Gökyüzü Krallığında barınamayacağını söylemişti. Ancak aynı zamanda bir “soma psuchion” bir ruh bedenine de sahip olduğumuzu da söylemişti. (“soma psuchion” terimi hatalı şekilde doğal beden olarak yorumlanmaktadır). Bu ruh bedeni havadan daha hafif eterden oluşmaktaymış ve bu nedenle yükselmeye elverişliymiş. Eski felsefi yazılarda paha biçilmez, parlak, ışıltılı bir mücevher olan elmastan Altın’nın Gelinliği, Felsefe Taşı veya Hayat Taşı olarak bahsedilmektedir. Orta çağ simyacıları, sahibine yıldızlarda dolaşma imkânı tanıdığı için Gökyüzü Taşını bu şekilde adlandırıyorlardı. Bunları bazı modern astrologların Gökyüzü Taşı olarak adlandırdıkları ihtiras bedeni ile karıştırmamak gerekir. Bu araç, ruh bedeni, Aryan dönemi’nden Yeni Dünyanın etherli dönemine geçiş sırasında, insanlığın kendisi tarafından geliştirilecektir. Aryan dünyasının Atlantide’e dönüşmesinde olduğu gibi, Orijinal Semitler gibi kardeşlerine öncülük edenler olacaktır. İsa, Mat 11-12 bölümlerinde bu durumu şöyle anlatıyor: “Gökyüzü Krallığı zorlanıyor ve şiddet kullananlar ona sahip oluyor.” Bu yanlış bir çeviridir. Şöyle olmalıydı: “Gökyüzü Krallığı işgal altındadır ve işgalciler ona el koymuşlardır.” Ruhani bir hayat süren, Efendilerine bağlı erkek ve kadınlar, geçici veya kalıcı bir şekilde, eterli gelinlikleri içinde, maddesel bedenlerinden sıyrılıp kanatlı ayaklarının yardımı ile göklere yükselmeyi öğrenmişlerdir. 

Bu değişim, hangi kiliseye bağlı olursa olsun, Şit Oğulları’nın yolundan gidenlerin dualarla dolu hayatından sonra gerçekleşmiş olmalıdır. Bazıları da Gül-Haç Kardeşleri’nin yolundan giderek buna ulaşmışlardır. Böylece her iki hareketin birleşmesi yürürlüğe girmiştir. Ancak et ve ruhun savaşı her zaman tüm şiddeti ile insanların bedeninde devam etmiştir, tıpkı Paul’ün duygularını bizlere ilettiği ve maddesel arzuların kendi bedeni içinde ruhu ile nasıl mücadele ettiğini ve yapmak istemediği bazı hareketleri yaptırdığını, yapmak istediği iyilikleri unutturduğunu anlattığı gibi. Bu kavga, Mistik Mason için de ellerinin yardımı olmadan Ülkü Mabedini inşa etmeyi öğrenene kadar, yani Gül-Haç derecesi olan on sekizinci (1 artı 8) dereceye ulaşana kadar sürecektir. Bu otuz üç derecenin sonudur zira üç kere üç dokuz eder; bir artı sekiz de dokuz eder; dokuz minör sırların en üs derecesidir ve mistik düzenin bu gerçek derecesine ulaşanlar Nain (İngilizcede nine veya dokuz) Dul Kadınının Oğludur ve Yuda’nın aslanı tarafından yükseltilmiş ve Gökyüzü Krallığı’nda layık olduğu şekilde karşılanmaya hazır hale gelmiştir: “Tamam, Efendinin iyi ve sadık hizmetkârı neşe içinde Efendine kavuş, başarılı olanı Tanrının Evi’nin direği yapacağım ve hiçbir zaman oradan çıkmayacak." 

Bu anda artık özgürlüğüne ve ölümsüzlüğe kavuşmuş ve doğum-ölüm çevriminden kurtulmuştur. 

### <h3 id="summary">Özet</h3> 

Sonuç olarak yukarıdaki bölümlerde Katolikler ve Hür Masonlar hakkında söylenenlerin önemli noktalarını özetlemek gerekiyor. Bu çalışmamızda kullandığımız “Katolik” ifadesi sadece Roma Katolik Kilisesi’ne bağlı olanları değil genel anlamı ile Şit Oğulları tarafından yaratılan hareketleri kapsamaktadır. 

Evrimin ruhani ve maddesel akımları şöyle özetlenebilir: 

Yehova, Havva’yı, bir insanı yarattı. 

Şeytan (Lüsifer) ruhu Samuel Havva ile ilişkiye girdi ve yarı tanrı bir oğulları oldu: Kabil. Doğumdan önce Havva’yı terk ettiğinden Kabil Dul kadının oğlu ve bir bilgelik yılanı oldu. 

O zaman Yehova, Havva gibi bir insan olan Adem’i yarattı. 

Adem ve Havva’nın birlikteliklerinden kendileri gibi bir insan olan Habil dünyaya geldi. Ay tanrısı Yehova suya bağlı olduğu için Ateşin Oğlu Kabil ile Suyun Oğlu Habil arasında bir düşmanlık ortaya çıktı. Bunun sonucunda Kabil, Habil’i öldürdü ve Habil’in yerini Şit aldı. 

Nesiller sonra, Kabil Oğulları ateş ve metalleri kullanabilen sanatkârlar haline geldi. İdealleri sanatkârların üstadı, erkek varlık Hiram Abiff’ti. 

Diğer taraftan, Şit Oğulları dişi ideali, Bakire Meryem’i destekleyen ruhban sınıfını oluşturdular ve kendilerine bağlı insanları tapınaklarının girişine koydukları sihirli su ile yönettiler. 

İnsanlık tarihinin bu iki akımını barıştırmak ve ataları Yehova ve Şeytan Ruhundan soyutlamak için birçok girişim yapıldı. 

Bu amaçla Şit Oğlu Süleyman’ın emri ile sembolik bir tapınak inşa edildi ve Kabil Oğlu Hiram Abiff tarafından Tunç Denizi döküldü. Ancak esas amaca ulaşmak mümkün olmadı ve girişim başarısızlıkla sonuçlandı. 

Eski Ahit’e göre daha sonraları Eli olarak yeniden dünyaya gelen ve Tanrı tarafından insanlara lider olarak atanan Musa, çocukluk çağındaki insanlığa rehberlik etmiş ve son olarak Yeni Ahit’in kahramanı ilk Hristiyan Jean-Baptiste (Vaftizci Yahya) olarak yeniden dünyaya gelmiş. Aynı zamanlarda kardeşlerine hizmet etmek amacı ile dünya dramının başka oyuncuları da doğmuş. 

Tunç Denizi’ni dökerken Hiram Abiff Kabil tarafından ateşle vaftiz edilmiş ve böylece Şeytan Ruhundan arınmış ve kendisine yeni bir çekiç ve yeni bir Kelime verilmiş. 

İlk yeniden doğuşunda Dul Nain’in Oğlu Lazard olarak dünyaya geri dönmüş ve Christian Rosenkreuz adı altında güçlü aslan pençesi tarafından Ölümsüzlük mertebesine yükseltilmiş. 

Şit Oğlu Süleyman da Jesus olarak yeniden dünyaya gelmiş. Yehova’nın temsilcisi Jean (Yahya) tarafından su ile vaftiz edilerek arındırılmış. Bu andan itibaren oluşan İsa ruhuna bedenini teslim etmiş ve yeni liderin saflarına katılmış. 

Din asırlar boyunca korkunç derecede değişime uğradı. Uzun zaman önce saflığı dogma rejimlerine teslim oldu ve Katoliklikten uzaklaştı. Tarikatlar farklı yönlere sapsa da Jesus sadakatle adını anan Şit Oğulları’na büyük sevgisi ile kol kanat germeye devam edecek ve dağılan dinleri İsa Krallığında birleştirecek. 

Mistik sunakların ateşinde bilimin ışığını arayan Kabil Oğulları’nın yönetimini de Christian Rosenkreuz üstlenmiş. 

Benzer şekilde ataları Samuel tarafından yüklenen yaratıcı enerji onları çalışmaya ve yaratmaya yöneltmiş. Benzer şekilde, bu ilâhi eğilim torunlarını ateşi kullanarak kendi adlarına çalışmaya ve Görünmez Dünyalar’ın yolunu açan “Açıl Susam Açıl,” demek olan kendi Altın Gelinliklerini üretmeye yöneltmiş. Jesus’un arıtıcı kanı milyonlarca daha zayıf kardeşleri için kaçınılmaz bir ihtiyaç olduğu için, birçok kadın ve erkek Ruh Tapınağı’nın inşaatında bilinçli olarak çalışmak üzere Mistik Masonluğa katıldılar. İsa’nın ikinci dönüşünü ne kadar erken görürsek Sevgi Yasası ile yöneteceği insan ırkı o kadar güçlü olacaktır. 

1 Fransızcada Chapentier = Marangoz 

2 Enkarnasyon: Bedenlenme 

* Birinci Dünya Savaşı.