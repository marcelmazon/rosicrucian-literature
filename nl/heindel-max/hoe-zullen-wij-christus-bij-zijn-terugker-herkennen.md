---
title: "Hoe zullen wij Christus bij zijn terugkeer herkennen?"
language: "nl"
original_title: "How Shall We Know Christ at His Coming?"
original_language: "en"
author: "Max Heindel"
original_source_file: "how-shall-we-know-christ-at-his-coming.md"
---

<h1 id="how-shall-we-know-christ-at-his-coming">Hoe zullen wij Christus bij zijn terugkeer herkennen?</h1>

Max Heindel [1865-1919] 

THE ROSICRUCIAN FELLOWSHIP  
International Headquarters  
Mt. Ecclesia  
P.O. Box 713  
Oceanside, California, 92054, USA 

### <h3 id="the-rosicrucian-fellowship">The Rosicrucian Fellowship - An Aquarian Movement</h3>

There was a time, even as late as Greece, when Religion, Art and Science were taught unitedly in the Mystery temples. But it was necessary for the better development of each that they should separate for a time. 

Religion held sole sway in the so-called "dark ages." During that time it bound both Science and Art hand and foot. Then came the period of the Renaissance, and Art came to the fore in all its branches. Religion was strong as yet, however, and Art was only too often prostituted in the Service of Religion. Last came the wave of modern Science, and with iron hand it has subjugated Religion. 

It was a detriment to the world when Religion shackled Science. Ignorance and superstition caused untold woe. Nevertheless man cherished a lofty spiritual ideal then; he hoped for a higher and better life. It is infinitely more disastrous that Science is killing Religion, for now even hope, the only gift of the gods left in Pandora's box, may vanish before materialism and agnosticism. 

Such a state cannot continue. Reaction must set in. If it does not, anarchy will rend the cosmos. To avert such a calamity Religion, Science, and Art must reunite in a higher expression of the Good, the True, and the Beautiful than obtained before the separation. 

Coming events cast their shadows before and when the Great Leaders of humanity saw the tendency toward ultra-materialism which is now rampant in the Western World, they took certain steps to counteract and transmute it at the auspicious time. They did not wish to kill the budding Science as the latter had strangled Religion, for they saw the ultimate good which will result when an advanced Science has again become a co-worker with Religion. 

A spiritual Religion, however, cannot blend with materialistic Science any more than oil can mix with water. Therefore steps were taken to spiritualize Science and make Religion scientific. 

In the thirteenth century a high spiritual teacher, having the symbolical name Christian Rosenkreuz--Christian Rose-Cross--appeared in Europe to commence this work. He founded the mysterious Order of Rosicrucians with the object of throwing occult light upon the misunderstood Christian Religion and to explain the mystery of Life and Being from the scientific standpoint in harmony with Religion. 

In the past centuries the Rosicrucians have worked in secret, but now the time has come for giving out a definite, logical, and sequential teaching concerning the origin, showing both the spiritual and the scientific aspects: a teaching which makes no statements that are not supported by reason and logic. 

### <h3 id="how-shall-we-know-christ-at-his-coming-h3">Hoe zullen wij Christus bij zijn terugkeer herkennen?</h3>

Stenografisch verslag van een lezing door Max Heindel voor het centrum te Los Angeles gehouden op 18 mei 1913. 

Ik heb een beeld in mijn gedachten. Jarenlang heeft het zich daar genesteld. Nu en dan, als de drukke arbeid van het dagelijkse leven mij de tijd gunt om tot mijzelf in te keren en een blik te slaan in die voorraadschuur, komt dat beeld bij mij naar boven. Laat ik het voor u afschilderen. 

Ga zo’n tweeduizend jaar met mij in de tijd terug. Het toneel speelt in Palestina. De heuvels zijn kaal. Kijk, een kleine groep mensen, en elk gezicht kijkt bedroefd. Zij treuren om iemand, die naar zij meenden, gekomen was om grote dingen te doen. Iemand die door wrede handen van hen is weggenomen. Iemand wiens leven ogenschijnlijk vernietigd is. Zij vragen zich af of dit het einde is. Dat was een onderwerp dat hun erg na aan het hart lag. Hij had hen vrienden genoemd. Hij had gezegd: ‘Jullie zijn mijn vrienden.’ En zij betreuren hem als een vriend. Hij had ook tegen hen gezegd: ‘Als ik heenga, zal ik terugkomen.’ Zij bespraken vol verlangen wanneer die terugkomst zou plaatsvinden. 

Dat was in het begin. Maar vanaf die tijd was het steeds een belangrijk onderwerp voor hen die zich door zijn gunst, vrienden van Christus noemden. Wanneer hij zou terugkeren, en hoe wij hem bij zijn terugkomst zouden herkennen, was steeds voor hen een levendig onderwerp. 

Hij had tegen zijn volgelingen in Palestina gezegd dat er veel bedriegers zouden komen. Dat als men hun zei naar de woestijn te gaan of naar een of andere plaats om hem te ontmoeten, zij niet moesten gaan. Hij had hun gezegd dat de engelen in de hemel de dag dat hij zou terugkomen, niet kenden. En zelfs de Zoon dit niet wist; alleen de Vader. Als gezegd bespraken zij vol verlangen het naderende tijdstip van zijn terugkomst. En vooral hoe zij hem met zekerheid, als zij hem zouden zien, zouden herkennen. 

Sinds die dag zijn er veel personen geweest die beweerden Christus te zijn. Sommigen misleidden zichzelf en anderen geloofden dat zij echt die hoge en verheven Leraar waren. Er zijn ook mensen die welbewust en kwaadwillig, onrechtmatig zijn plaats proberen in te nemen. Daarom heeft het onderwerp hoe wij hem zullen herkennen, blijvende waarde. 

Enige jaren geleden verscheen in een Engels tijdschrift een artikel getiteld: ‘Occulte boodschappers.’ Daarin werd een kort overzicht gegeven van de westerse mysterieleer zoals die in De wereldbeschouwing der Rozenkruisers beschreven staat, en een overzicht van het oosters occultisme, belichaamd in een vereniging die die leer verkondigt. De leiders van de twee verenigingen en hun werken werden vergeleken. Er werden overeenkomsten gevonden, maar de schrijver wees ook met bewonderenswaardig inzicht op wat oppervlakkige onderzoekers van de westerse wijsheid verzuimd hebben op te merken, namelijk op het principiële en onoverbrugbare verschil in beide leringen over Christus en zijn terugkomst. Volgens de oosterse leer bleek dat zowel Christus als Boeddha in het gewone leven mensen waren, terwijl in de westerse mysterieleer nadrukkelijk wordt verkondigd dat Christus een goddelijke hiërarch is, die niet tot onze evolutie behoort. Die voor de mensen neerdaalde. En dat hij na eenmaal zijn grofstoffelijk lichaam te hebben geofferd, nooit meer in een stoffelijk lichaam zal verschijnen. 

Omdat dit één van de wezenlijke verschillen tussen de westerse en de oosterse wijsheid met betrekking tot één van de grootste problemen van vandaag de dag schijnt te zijn, is het van belang dat alle onderzoekers van de westerse wijsheidsleer dit onderwerp goed begrijpen. 

Om de uiteenzetting overzichtelijk te maken zal ik haar in vier punten onderverdelen, elk onderdeel gewijd aan een vraag in verband met het onderwerp: 

1\. Wie is Christus?   
2\. Wat was de belangrijkste reden van zijn komst?   
3\. Waarom moet hij terugkomen?   
4\. Hoe zullen wij hem, als hij verschijnt, herkennen?   

Deze indeling zal het voor hen die de westerse wijsheidsleer niet hebben bestudeerd, makkelijker maken de voordracht te volgen. 

#### <h4 id="who-is-christ">1. Wie is Christus?</h4>

Allereerst dienen wij de identiteit van Christus vast te stellen zoals die in de mysterieschool van het westen geleerd wordt. Volgens de afbeelding: ‘De zeven scheppingsdagen’, heeft de mens een lange periode van ontwikkeling achter de rug, die omvat: de Saturnusperiode, de Zonneperiode en de Maanperiode, en de eerste helft van de Aardeperiode. Tijdens deze pelgrimstocht door de materie heeft de mens verschillende voertuigen of lichamen om zich heen getrokken, die hij nu nog bezit. 

Tijdens de Saturnusperiode, toen wij mineraalachtig waren, waren sommige wezens mensachtig, zoals wij nu zijn, maar zij behoorden tot een andere levensgolf. Sinds die tijd hebben zij zich ontwikkeld tot de Heren van het Verstand. De hoogste ingewijde uit die ontwikkeling, namelijk uit die levensgolf die toen een mensachtige ontwikkeling bereikt had, wordt in de esoterie De Vader genoemd. 

De hoogste ingewijde uit de Zonneperiode, toen de wezens die mensachtig waren en nu aartsengelen worden genoemd, wordt de Zoon of Christus genoemd. 

De tegenwoordige engelen waren in de Maanperiode mensachtig en de hoogste ingewijde wordt nu Jehova of de heilige Geest genoemd. 

Hier hebben wij dus de drie verheven wezens die het meest actief zijn als leiders in de ontwikkeling of evolutie. 

De mensachtigen uit de Zonneperiode konden niet verder in de materie afdalen dan de begeertewereld; daarom was hun laagste voertuig het begeertelichaam. Omdat het een kosmische wet is dat geen enkel wezen een voertuig kan scheppen dat hij niet tijdens zijn ontwikkeling heeft leren opbouwen, was het voor de Christusgeest onmogelijk om in een stoffelijk lichaam te worden geboren. Hij kon een dergelijk lichaam niet maken. Evenmin kon hij een levenslichaam, dat uit ether is samengesteld, vormen. Ook miste hij de bekwaamheid om in de ether te functioneren omdat hij dit tijdens zijn ontwikkeling nooit had aangeleerd. Om de noodzakelijke voertuigen voor Christus te kunnen leveren gaf Jezus, een mens uit onze eigen evolutie of ontwikkeling – een mens geboren uit een vader en een moeder, die beiden hoge ingewijden waren en de onbevlekte ontvangenis zonder hartstocht volbrachten – bij de doop zijn grofstoffelijk lichaam en zijn levenslichaam aan de zonnegeest Christus over, die daarop de stoffelijke wereld binnen trad, omdat hij al de voertuigen, nodig om tussen God en de mensen te functioneren, bezat en de bemiddelaar werd. Jezus Christus is daarom absoluut enig in zijn soort. De Bijbel leert ons dat er geen andere naam is waardoor wij gered kunnen worden, dan door de naam van Jezus Christus. Dit is de enige gezaghebbende christelijke leer. 

Na de identiteit van Christus en Jezus te hebben uiteengezet zoals die in de westerse wijsheidsleer wordt gegeven, volgt nu punt twee. 

#### <h4 id="why-did-christ-come-here-in-the-first-place">2. Wat was de belangrijkste reden van zijn komst?</h4>

Op Golgota werd het stoffelijk lichaam van Jezus, onder bepaalde buitengewone verschijnselen in de Bijbel vermeld, vernietigd en drong de Christusgeest de aarde binnen. Tot op die tijd was er op de aarde van buitenaf ingewerkt. Evenals de groepsgeesten de dieren van buitenaf leiden, zo was ook de aarde in haar baan en de mensheid op haar ontwikkelingspad bijna geheel door Jehova geleid. Maar vanaf die tijd werd Christus de inwonende aardgeest. Nu leidt hij onze planeet in haar baan, en probeert het oorlogsstelsel door Jehova ingeluid, aan de ene kant, en de krijgshaftige luciferische geesten aan de andere kant, door een bestel van altruïsme, een bewind van universele vriendschap, te vervangen. Wij horen vaak van universele broederschap. Maar het is onnodig verenigingen te stichten om te verkondigen dat wij broeders zijn. Iedereen weet dat. Het is dus niet nodig de aandacht daarop te vestigen. Broers en zusters leven niet altijd in harmonie, maar als men vrienden wil zijn moet men harmonieus zijn afgestemd. Daarom stelde Christus een veel verhevener ideaal in toen hij zijn leerlingen vrienden noemde. ‘Jullie zijn mijn vrienden wanneer je doet wat ik zeg.’ Joh. 15:14. 

#### <h4 id="why-must-he-come-again">3. Waarom moet hij terugkomen?</h4>

Hoewel wij de zekere belofte van Christus’ terugkeer hebben, zijn er veel Christenen die niet in zijn terugkomen geloven. Daarom kan het nuttig zijn na te gaan of er een reden is die zijn terugkeer noodzakelijk maakt. 

Laten wij, om dit punt te verduidelijken, een sprekend voorval uit Faust aanhalen. Hoewel door Goethe op papier gezet, was dit toneelstuk geen verdichtsel uit zijn verbeelding, want de Faustlegende is ouder dan de geschiedenis. Zij is een van de verhalen die in fantastische, schilderachtige woorden het zoeken van de ziel naar licht uitdrukt. Deze verhalen werden aan de kindmensheid gegeven, zodat zij onbewust de idealen die zij in latere tijdvakken behoren na te leven, konden inprenten. Wij volgen eveneens dezelfde onderwijsmethode als wij aan onze kinderen prentenboeken geven om ideeën in te prenten waarvoor zij te jong zijn om ze verstandelijk te begrijpen. 

Faust heeft zijn hele leven boeken bestudeerd en komt geleidelijk aan tot het besef dat wij alleen dat weten wat wij leven. Dat zonder praktische toepassing in het dagelijkse leven, boekenwijsheid geen waarde heeft. Zodra de ziel tot erkenning van dit feit komt, staat zij aan het voorportaal van echte kennis, met haar gezicht naar het licht. Maar de weg splitst zich. Het ene pad is effen en makkelijk. Overal staan gidsen langs de weg klaar om de reiziger buigend en glimlachend aan te moedigen en op alle mogelijke manieren bij te staan, terwijl aan het eind ervan Lucifer, de lichtdrager, klaarstaat om wereldse eerbewijzen te geven aan hen die zijn heiligdom aanbidden. Het andere pad is woest, rotsachtig en vol gevaren. Soms is het er erg donker. Menigeen met een slap karakter betreedt het. Vaak kan men de angstkreet horen: ‘Hoe lang nog, o Heer! Hoe lang nog?’ Maar hoewel men ogenschijnlijk alleen worstelt, hoort men steeds een innerlijke stem, stil, zwak en geluidloos, maar onmiskenbaar duidelijk: ‘Kom naar mij, jullie die vermoeid zijn en onder lasten gebukt gaan, dan zal ik jullie rust geven.’ Matt. 11:28. Zo nu en dan wordt het ware licht, Christus, het einddoel van de zoekende, strevende ziel, door een smalle opening in de donkere wolken aanschouwd, die voorbij moeten worden gegaan om het hoogtepunt van het kunnen te bereiken. Uit dit verheven visioen put de zoekende ziel nieuwe kracht. 

Op het pad van de duisternis geeft Lucifer onbeperkt en zonder voorbehoud toe aan alle begeerten. Zolang men met de stroom meedrijft, lijkt alles gemakkelijk en schijnt het genoegen overal klaar te staan. Wanneer de ziel tenslotte echter aan het eind van de levensstroom is gekomen, wordt zij, in plaats van op te stijgen naar haar eigenlijke bestemming, door haar lage lusten die zich aan haar vastklampen zoals het vruchtvlees van een onrijpe vrucht aan de pit vastzit, naar beneden getrokken, en ervaart zij duizendvoudig intenser de pijn, eigen aan het zich losscheuren uit de door zonde gesmede boeien. 

Thomas à Kempis wijst op het verlangen van de meeste mensen om lang te leven en hoe weinig mensen zich bekommeren om een goed leven te leiden. Ik zou dit willen onderschrijven met de volgende verzuchting: ‘O! hoeveel mensen verlangen er niet naar om geestelijke vermogens te verkrijgen, maar hoe weinig mensen streven er naar om een geestelijke levenshouding aan te kweken!’ De geschiedenis van Faust geeft ons inzicht wat er kan gebeuren als wij met de kracht van ons hele wezen uitriepen, zoals hij deed: 

```
O zijn er geesten in de lucht   
die tussen aarde en hemel heersend zweven,   
daalt u dan neer uit uw gouden nevel   
en voer mij weg naar ’n nieuw en kleurrijk leven!   

Ja, was een tovermantel maar de mijne   
en droeg hij mij naar vreemde sferen,   
hij zou mij voor geen kostbaarste kleren   
niet voor een koningsmantel te koop zijn.   
```

Door dit ongeduldig verlangen om iets voor niets te krijgen, te oogsten waar niet eerst gezaaid is, trekt hij een geest van ongewenste soort aan. Want de bewoners van de geestelijke werelden zijn in geen enkel opzicht verschillend van de mensen hier. In deze wereld vindt men niet overal een mensenvriend; evenmin ontmoeten wij vanaf het moment dat men de grens van dit gebied overschrijdt aan alle kanten engelen. De enige beveiliging is er naar te streven waard te zijn om bewust die gebieden te betreden. Zodra wij het vereiste karakter hebben bereikt, behoeven wij niet te wachten. 

Wij hoeven ons hier niet bezig te houden over de aard van de overeenkomst door Lucifer aan Faust voorgesteld nadat die zijn toekomstige slachtoffer in zijn studeervertrek was gevolgd. Maar zodra Lucifer zich naar de deur keert en op het punt staat te vertrekken, ziet hij met schrik een vijfpuntige ster met twee punten naar de deur en één punt op zichzelf gericht. Hij verzoekt Faust dit symbool weg te nemen. Nadat Faust hem nadrukkelijk heeft uitgenodigd door het raam of door de schoorsteen te vertrekken, bekent Lucifer tenslotte: 

```
’t is een wet van duivels en spoken:   
waar ze naar binnen glippen, daar moeten ze ook naar buiten.   
Het eerste staat ons vrij, bij het tweede zijn wij knechten.   
```

Dit is een zeer belangrijk punt. Want evenals Lucifer die het vertrek van Faust door de deur binnentrad en gedwongen was het op dezelfde manier te verlaten, zo moet ook Christus, evenals hij de aarde doormiddel van het levenslichaam van Jezus binnentrad, bij zijn terugkeer uit de verloste aarde naar de zon, zijn hemels thuis, haar op dezelfde manier verlaten; geen ander voertuig kan hier voor gebruikt worden. 

Maar in verband hiermee is er in de verhouding tussen Faust en Lucifer nog meer dat van belang is. De deur staat open; waarom zou de vijfpuntige ster dan het vertrek van Lucifer in de weg staan, te meer daar hij bij het betreden van het studeervertrek er overheen was gestapt? 

De vijfpuntige ster is het symbool van de mens met gespreide armen en benen. De bovenste punt stelt het hoofd voor, de natuurlijke toegangspoort van de geest. Ongeveer 18 dagen na de bevruchting betreedt de geest [via het hoofd] zijn toekomstig lichaam. Als het lichaam slaapt verlaat men door het hoofd het lichaam en komt men elke ochtend op dezelfde manier weer binnen. Hierdoor komen en gaan ook de onzichtbare helpers. Ten slotte, op het moment van de dood, verlaat de geest via de weg van het hoofd, [voorgoed] zijn lichaam. 

Daarom is de vijfpuntige ster, met één punt naar boven gericht, zoals die op het embleem van de Rosicrucian Fellowship staat afgebeeld, het symbool van de witte magie die langs natuurlijke weg, in harmonie met de wet van ontwikkeling of evolutie werkt. 

De leerling van een mysterieschool leert de scheppingskracht omhoog te leiden, naar de hersenen, en door een leven van kuisheid en zelfopoffering, om te zetten in zielenkracht. Deze zielenkracht gebruikt de leerling om zich naar de geestelijke sferen, via de weg van het hoofd, te verplaatsen. De zwartmagiër, niet in staat tot zelfopoffering, verkrijgt de nodige kracht door de levenskracht van zijn slachtoffers te misbruiken, waardoor hij naar beneden getrokken wordt, langs de weg van de voeten, en moet langs dezelfde weg weer binnentreden. Het zilveren koord komt dan door de geslachtsorganen naar buiten. Daarom is de vijfpuntige ster, met twee punten naar boven en één naar beneden, het symbool van de zwarte magie. Lucifer kon gemakkelijk het studeervertrek van Faust binnentreden, omdat de twee punten van de ster naar de ingang waren gekeerd. Maar toen hij wilde vertrekken en de ene punt van het symbool op zich gericht zag, werd zijn duistere ziel door het symbool van reinheid en liefde teruggedreven. 

Wij hebben natuurlijk geen wettig bewijs dat Christus de aarde binnenging en daar gedeeltelijk beperkt is, zoals wij in ons grofstoffelijk lichaam beperkt zijn. Maar er is een overvloed aan mystiek bewijsmateriaal. Door de wet van overeenkomst wordt eveneens duidelijk aangetoond, dat Christus zijn jaarlijkse kringloop gedeeltelijk buiten de aarde doorbrengt. 

Cancer, de Kreeft, beheerst door de maan, is het teken van bevruchting. De Egyptenaren beeldden hem af als een tor, en de scarabee was hun symbool voor de ziel. Wanneer het licht van de wereld, de zon, in juni Cancer binnentreedt, is de scheppende kracht van de afgelopen kringloop die de aarde nieuw leven gaf, uitgeput. Om die levenskracht, die anders zou afnemen, te vernieuwen, moet de zon opnieuw gaan dalen. Bij het herfstpunt in Libra, de Weegschaal, slaan de schalen om en treedt de kiemkracht de aarde binnen, waarvan zij tegen Kerstmis, wanneer de zon op haar laagste punt staat – de winterzonnestilstand – het middelpunt bereikt. Vandaar straalt de kiemkracht, de Christusstraal, opnieuw uit om de materie opnieuw vruchtbaar te maken. De zon bereikt opnieuw het aardoppervlak op het moment dat zij tijdens de lente de hemelequator in Aries, de Ram kruist. Dan sterft de redder, het lam Gods, voor de wereld om in de hogere sferen te herleven. 

Zoals wij van de ochtend tot de avond door onze dagelijkse werkzaamheden aan ons grofstoffelijk lichaam gebonden zijn, zo is Christus dat vanaf de herfstequinox tot aan het lentepunt, de periode waarin de stoffelijke activiteiten grotendeels stilstaan, maar geestelijke inspanning de beste resultaten afwerpt. Evenals wij ’s nachts van onze lichamen bevrijd zijn en de onzichtbare werelden betreden om ons te herstellen van de voor de geest belemmerende omstandigheden van het stoffelijk bestaan, zo wordt ook Christus bij de kruisiging tijdelijk van de aarde verlost, als wij de zon die hemelse equator zien kruisen, en naar de hemelen opstijgt. Daarom is dit de tijd dat wij de geestelijke impuls voelen afnemen en onze energie gaan besteden aan materiële activiteiten, zoals het omploegen van het land en het laten groeien van twee grassprietjes waar er daarvoor maar één groeide. 

Volgens de geijkte opvatting van dit onderwerp, voltooide Christus zijn offer op Golgota. Dit was nog maar het begin. Hij is nog steeds aan de aarde gebonden, zoals wij dat zijn aan ons sterfelijk lichaam. Hij lijdt evenals wij lijden, maar met een intensiteit waarvan wij geen idee hebben. ‘Hij kreunt en zwoegt in afwachting van de openbaring van Gods kinderen’1, waarmee wij zelf bedoeld worden. Zodra een voldoende aantal mensen de geboorte van Christus van binnen hebben ervaren, zodat zij de lasten van hun broeders kunnen dragen en hun leven kunnen geven, zoals Christus nu het zijne geeft, zal het uur van de bevrijding en zal Christus voorgoed naar de zon terugkeren. Maar evenals hij de aarde aan de buitenkant binnentrad, toen hij kwam, moet hij volgens de zojuist verklaarde wet opnieuw naar het aardoppervlak terugkeren. Dit is wat er met de terugkomst van Christus wordt bedoeld. 

() - 1 Romeinen 8:22,23. Wij weten dat de hele schepping als in barensweeën zucht en lijdt. En dat niet alleen, ook wijzelf, die als voorschot de Geest hebben ontvangen, ook wij zuchten in onszelf in afwachting van de openbaring, dat we kinderen van God zijn, de verlossing van ons stoffelijk bestaan. 

In de Bijbel is geen duidelijker waarschuwing dan die Christus gaf tegen hen die beweren Christus te zijn. Hij gaf aan dat sommigen tekenen en wonderen zouden doen die de uitverkorenen zouden kunnen misleiden. Wij kunnen niet beter doen dan zijn woorden te herinneren wanneer wij tot de bespreking van de laatste vraag overgaan: 

#### <h4 id="how-shall-we-know-christ-at-his-appearing">4. Hoe zullen wij hem, als hij verschijnt, herkennen?</h4>

Christus zei: ‘Pas op dat niemand jullie misleidt. Want er zullen velen komen die mijn naam gebruiken en zeggen: ‘Ik ben de messias,’ en ze zullen veel mensen misleiden. ‘Als iemand tegen jullie zegt: ‘Kijk, dit is de messias,’ of ‘Daar is hij,’ geloof dat dan niet. Want er zullen valse messiassen en valse profeten komen, die indrukwekkende tekenen en wonderen zullen doen om ook Gods uitverkorenen zo mogelijk te misleiden. Dan zullen zij ‘de Mensenzoon’ zien komen op de wolken van de hemel, bekleed met macht en grote luister. Dan zal hij zijn engelen uitzenden, en onder luid bazuingeschal zullen zij zijn uitverkorenen uit de vier windstreken bijeenbrengen …’ ‘Niemand weet wanneer die dag en dat moment zullen aanbreken, ook de hemelse engelen en de Zoon niet, alleen de Vader weet het.’ Matt.24:4,5;24;30-31;36. 

Uit deze aanhalingen blijkt hoe voorzichtig wij moeten zijn om niet door bedriegers misleid te worden. Gelukkig is er ook volop voorlichting om ons de juiste weg te wijzen. Er zijn bepaalde tekenen waardoor wij met zekerheid Christus van mogelijke imitators kunnen onderscheiden. Het overtuigende kenmerk van bedriegers is, dat zij, hoe mooi zij ook praten, komen in een stoffelijk lichaam. Er zijn goede gronden waarom 

Christus NIET in een stoffelijk lichaam zal terugkomen. 

Geen enkel stoffelijk lichaam zou de enorme trilling van zo’n verheven geest kunnen verdragen. U zult u uit de Bijbel herinneren dat Christus zich telkens van zijn leerlingen afzonderde. Bij die gelegenheden was het zijn gewoonte om het lichaam van Jezus naar de Essenen te brengen. Zij waren mensen van onze ontwikkeling, experts in esoterische geneeskunde en zeer bedreven in de zorg voor dat lichaam. Zij herstelden het ritme en hielden zo het lichaam drie jaar lang in stand. Na Golgota werd het lichaam in een graf gelegd. Omdat de invloed die het samenhield was opgeheven, verspreidden de atomen zich eenvoudig naar de vier windstreken. Toen het graf werd geopend werd alleen de kleding teruggevonden. 

Om voor de terugkeer een nieuw stoffelijk lichaam op dezelfde manier te ontvangen zoals op de eerste keer gebeurde, zou moeilijk zijn, maar kan natuurlijk. Volgens de wet dat een geest moet vertrekken zoals hij binnenkwam, zou alleen dat ene lichaam van Jezus kunnen dienen. Omdat het vernietigd is, is het onmogelijk dat Christus in een stoffelijk lichaam kan verschijnen. Zoals gezegd kenmerkt het bezit van een stoffelijk lichaam de huichelaar en bedrieger. 

Maar stel dat die wet een verzinsel uit mijn verbeelding is, en dat de wet van overeenkomst, aangehaald om het bewijs te ondersteunen, zuiver toeval is, dan wordt mijn bewering toch nog, afgezien van ander bewijsmateriaal, door de Bijbel ondersteund. Christus zei: ‘Wanneer ze dus tegen jullie zeggen: ‘Kom mee, hij is in de woestijn,’ ga er dan niet heen. ‘Kijk, hij is daarbinnen,’ geloof dat dan niet. Matt. 24:26. Christus kan niet op een stoffelijke plaats worden gevonden. Ook Paulus verklaart nadrukkelijk dat ‘vlees en bloed’ het koninkrijk niet kunnen erven. Als wij ‘met een huis van de hemel’ bekleed zullen zijn, waarom zal de leider van de nieuwe bedeling dan een stoffelijk lichaam hebben? 

Maar de Bijbel gaat dieper op het onderwerp in dan door ons alleen maar te vertellen waar wij Christus niet moeten zoeken. Hij zegt nadrukkelijk: ‘Dan zal men de Mensenzoon zien komen op de wolken.’ Mark. 13:26. Toen hij voorgoed zijn leerlingen verliet: ‘werd hij voor hun ogen opgeheven en opgenomen in een wolk, zodat ze hem niet meer zagen. Terwijl hij van hen wegging en zij nog steeds naar de hemel staarden, stonden er opeens twee mannen in witte gewaden bij hen. … Jezus die uit jullie midden in de hemel is opgenomen zal op dezelfde manier terugkomen als jullie hem naar de hemel hebben zien gaan.’ Hand. 1: 9- 11. Paulus heeft gezegd: ‘… zal de Heer zelf uit de hemel neerdalen … daarna zullen wij … op de wolken worden weggevoerd en gaan we in de lucht de Heer tegemoet.’ 1 Tess. 4:16- 17. Johannes zag de eerste hemel en de eerste aarde voorbijgaan, de zee droogde op en een heilige stad daalde uit de hemel neer waarover Christus regeerde. Openbaring 21:1- 3. Al deze dingen behoren beslist tot de stoffelijke onmogelijkheden. Een lichaam van vlees en bloed kan niet in de lucht opstijgen. Paulus beweert nadrukkelijk dat ‘wat uit vlees en bloed bestaat kan geen deel hebben aan het koninkrijk van God.’ 1 Kor. 15:50. Als wij in dit gewaad niet kunnen binnentreden, hoe kan dan Christus, de leider, in een heelal met wetten een stoffelijk lichaam gebruiken? 

Als wij nu achter het antwoord kunnen komen wat voor soort lichaam hij gebruikte, zullen wij weten hoe wij hem herkennen. Ook hoe wij zelf samengesteld zullen zijn, want volgens Johannes zullen wij aan hem gelijk zijn: ‘Geliefde broeders en zusters wij zijn nu al kinderen van God. Wat wij zullen zijn is nog niet geopenbaard, maar wij weten dat wij aan hem gelijk zullen zijn.’ 1 Joh. 3:2. Paulus zegt: ‘Wij hebben ons burgerrecht in de hemelen van daar verwachten wij onze redder, de Heer Jezus Christus. Met de kracht waarmee hij in staat is alles aan zich te onderwerpen zal hij ons armzalig lichaam gelijkmaken aan zijn verheerlijkt lichaam. Filip. 3:20-21. 

Het lichaam dat Christus na de gebeurtenis op Golgota gebruikte was ook in staat een kamer met gesloten deuren binnen te gaan, want op die manier verscheen hij aan zijn leerlingen en stond hij Tomas toe hem aan te raken. Kunnen valse Christussen in een stoffelijk lichaam dat ook? Ik weet wel zeker van niet. 

Deze prestatie vereist een ijler voertuig dan het stoffelijk lichaam, en welke spitsvondigheid ook, kan deze bewijsgrond tenietdoen, dat Christus een ijler voertuig dan het stoffelijke zal gebruiken. De Bijbel leert dat Christus, na zijn opstanding, een dergelijk ijl lichaam gebruikte; dat hij daarmee naar de hemel opsteeg; dat hij in datzelfde lichaam zal terugkeren, en dat wij in een toestand veranderd zullen worden waarin wij in dat opzicht aan hem gelijk zullen zijn. 

Nu rijst de vraag of de Bijbel ons leert wat voor soort lichaam dat is. En bestaat er informatie waardoor wij kennis over dat nieuwe lichaam kunnen krijgen? Als antwoord verwijs ik naar het unieke 15e hoofdstuk van de eerste brief aan de Korintiërs, waarin Paulus de leer van wedergeboorte doormiddel van de zaadatomen even duidelijk leert als de tegenwoordige westerse wijsheidsleer. 

In de Nederlandse vertaling luidt vers 44: ‘Er wordt een aards lichaam gezaaid, maar een geestelijk lichaam opgewekt.’ Maar het Nieuwe Testament werd niet in het Nederlands geschreven. Omdat de vertalers niets van de geestelijke leer afweten, hebben zij geen idee hoe zij in dit geval het Griekse woord moeten vertalen. Het leek hun onzinnig en daarom vertaalden zij het zoals zij het opvatten. U kunt het echter voor uzelf vertalen ook al hebt u geen kennis van het Grieks. Het betreffende woord dat men door ‘aards lichaam’ heeft vertaald is ‘soma psuchicon’. Soma is het Griekse woord dat ‘lichaam’ betekent; daarover is iedereen het eens. Maar een ‘psuchicon’ – psuchè – psyche – ziel, een ‘zielenlichaam’, daar hebben de meeste mensen nog nooit van gehoord, vandaar dat het vertaald is door ‘aards’.2 Paulus zegt in 1 Tes. 5:23 dat het hele wezen van de mens uit: ‘geest, ziel en lichaam’ bestaat. Waarschijnlijk beschouwen zij ziel en geest als van gelijke betekenis. Er is hier echter een groot verschil tussen zoals in De mysteriën van het Rozenkruis, hoofdstuk 1, in: Drie theorieën over het leven, wordt uiteengezet. 

() - 2 Geciteerd werd de vertaling van het Nederlands Bijbelgenootschap uit 2007; 4e druk, 2010 De herziene Statenvertaling uit 2010, 4e druk, 2012 heeft ‘natuurlijk lichaam. De Leidse vertaling [1914] uit: Het Nieuwe Testament in zes Nederlandse vertalingen, uit 1950, komt in de Leidse vertaling, die van Prof. Brouwer en die van Petr. Canisius het woord zielelichaam voor. 

Het zielenlichaam is volgens Paulus, het lichaam of voertuig waarin wij Christus zullen ontmoeten. Het bestaat uit ether en kan zich daardoor in de lucht verheffen of opstijgen en door muren en materialen, die met ether doortrokken zijn, heengaan. De onzichtbare helpers doen dit tegenwoordig nog steeds zoals Christus dat deed. 

Op het eerste gezicht lijkt het vreemd, dat wij de Heer in de lucht zullen ontmoeten en dat wij de aarde achter ons zullen moeten laten. Maar het is niet vreemd als wij bedenken dat het pad van ontwikkeling of evolutie altijd van binnen naar buiten gaat. Dat er in het Lemurische tijdvak, toen de aarde zich in een vurige toestand bevond en de mens op de korst, die bezig was zich dicht bij de vurige kern te vormen, leefde in een lichaam dat zojuist begonnen was te verharden. Dat hij in het Atlantische tijdvak in de vochtige holten van de aarde diep in de dichte nevel die uit de afkoelende aarde opsteeg leefde, zoals in Genesis 2 wordt gezegd. Toen werden de mensen, zoals in de Duitse sage vermeld wordt: ‘Niebelungen’, Nevelingen, genoemd, kinderen 3 van de nevel. Uit de Bijbelse geschiedenis is bekend hoe de mensheid door hun leraren werden geleid. Hoe, naarmate de planeet afkoelde, de mistige atmosfeer van de aarde zich verdichtte, en hoe het water ten slotte uit de hemel neerdaalde in wat de Vloed wordt genoemd. 

() - 3 Heindel meent dat het Duitse woord: ‘ungen’ kinderen betekent. Dat is onjuist. Het Nederlandse woordenboek van Van Dale zegt: ‘-eling achter persoonsnamen ‘in de zin van behorende tot door het grondwoord uitgedrukt en dan vooral persoonsnamen die afgeleid zijn van de vader als Karo-lingen.’ Bijvoorbeeld: ellendeling, gunsteling, oproerling. 

Wij weten dat de mensen daarop het laagland verlieten die door de gecondenseerde nevel, de zee, overstroomd was en onder de omstandigheden zoals wij die nu kennen, een nieuwe ontwikkelingsfase inging. Dat hij toen voor het eerst de regenboog zag wanneer de zon op de wolken scheen. En dat men hem leerde dat zolang als dat teken bleef, de opeenvolgende wisselingen die wij als jaargetijden kennen, zouden voortduren. Zolang wij in de tegenwoordige atmosferische toestand leven zal dit stadium van voortdurende wisselingen natuurlijk blijven bestaan. Langzaam maar zeker zijn wij bezig op te klimmen naar de heuveltoppen van de aarde en zoeken steeds hogere niveaus. 

Hoe hoger de ontwikkeling van de rassen gaat, des te meer behoefte hebben zij om in de lucht omhoog te stijgen. Langzaam aan laten zij de laaggelegen landen achter zich. Evenals in de dagen van Noach komt de tijd waarop een grote kosmische verandering zal plaatsvinden. Christus verwijst er naar waar hij, sprekend over zijn terugkomst zegt: ‘Zoals het was in de dagen van Noach, zo zal het zijn wanneer de Mensenzoon komt.’ Matt. 24:37. De mensen gingen hun gang, zoals zij altijd deden. Zij trouwden en huwelijkten uit; zij aten en dronken, en leefden hun wereldse leven. Plotseling daalde de ‘vloed’ op het oude Atlantis neer, en de lichamen die zij hadden konden hun niet langer van dienst zijn. Zij hadden lichamen nodig waarin zij zich aan de nieuwe atmosferische omstandigheden konden aanpassen, net zo als een pasgeboren kind zich onmiddellijk moet aanpassen aan de ademhaling in de lucht in plaats van onder water. Als het dit niet kan, sterft het. Hetzelfde gebeurde met de Atlantiërs die gewend waren om in de waterachtige, mistige atmosfeer adem te halen. Zij, die hier fysiologische ongeschikt toe waren, verdronken. 

Christus zei dat er iets dergelijks bij zijn terugkomst zal gebeuren. Het kan zijn dat zij die in Atlantis leefden, de fysiologische groei die zich in sommige van hen voltrok en hen geschikt maakten voor de verandering wat het inademen van lucht direct in de longen betrof in plaats van het inademen van water, niet hebben opgemerkt. Eveneens is er nu onder de mensheid een verandering gaande die niet waarneembaar is voor hen die geen geestelijk gezicht hebben ontwikkeld. Het is een feit dat elk mens door een aurische sfeer wordt omgeven. Wij voelen vaak de aanwezigheid van iemand die wij niet zien omdat die sfeer rondom ons grofstoffelijk lichaam is. Die sfeer nu is geleidelijk aan het veranderen. In het Westen wordt hij steeds goudkleuriger. Hoe verder wij met de zon meegaan, des te sterker neemt die gouden kleur toe; de kleur van Christus en van hen die aan hem gelijk zijn; de kleur van de heiligen die de schilders met een stralenkrans hebben afgebeeld. Langzamerhand worden wij steeds meer aan Christus gelijk. Dit soma psuchicon of zielenlichaam is bezig vorm aan te nemen om dienst te kunnen doen als ons bruiloftskleed. 

Een toenemend aantal mensen is langzamerhand in staat in dit voertuig of lichaam te functioneren. Hoe langer hoe meer mensen maken zich gereed voor de dag van Christus’ [terugkeer]. Die verandering wordt niet door een lichamelijk proces veroorzaakt maar door hulpvaardigheid, door liefde, door dat wat wij in de westerse wereld als altruïsme kennen en dat bezig is de samenleving steeds meer te doordringen. Wij zijn op weg menselijker te worden, steeds meer aan Christus gelijk, hoewel nog ver van volmaakt. Ook al valt het tijdstip van Christus terugkeer misschien niet in deze eeuw, noch in de volgende, of in de eerste duizend jaar, toch kunnen wij in de mensheid zich een geestelijke verandering zien voltrekken. Het hangt van ons af om de dag van Christus terugkomst te bespoedigen. Want hij heeft zelf gezegd: ‘Die dag kent niemand.’ Niemand kan zeggen wanneer genoeg mensen hun soma psuchicon voldoende ontwikkeld hebben zodat wij in staat zijn het werk te doen dat hij nu voor ons doet. 

Wij zijn naar beneden gekomen in het dal van de materie. Het was nodig dat Christus voor ons de aarde moest binnentreden om ons van binnenuit te helpen. Voor ons is hij daar nu, kreunend en zwoegend in afwachting van de openbaring van de zonen van God. [naar Rom. 8:22, 23]. Het hangt van ons af of wij die dag zullen bespoedigen of vertragen. In dit opzicht heeft iedere daad van ons enige invloed. Iedereen heeft zijn taak. Hoe eerder wij leren die uit te voeren des te beter dat voor ons is. Wij hoeven niet ver weg te gaan om Christus te zoeken, daar is hij niet te vinden. Hij zei zelf niet naar de woestijn te gaan of naar dergelijke plaatsen; Christus wordt binnenin ons gevormd. Dat zielenlichaam, dat langzaamaan geschikt wordt om zich boven de heuvels te verheffen is in iedere aspirant naar geestelijk leven, en strijdt om erkenning. Zoals Faust zegt: 

```
Twee zielen wonen, ach in mijn borst.   
De ene wil zich van de andere scheiden;   
De ene houdt in grove mingenot   
zich aan de wereld met vastgeklampte organen;   
de andere heft zich gewelddadig uit het stof   
tot de landstreek van hogere voorouders.   
```

In iedereen speelt die strijd tussen de hogere en de lagere aard zich af. Paulus vocht die strijd, en iedere zoeker moet hem uitvechten. Maar maak geen plannen om de wijde wereld in te trekken, om daar te strijden en te zoeken. Sir Launfal ging als jongeman van huis en bracht zijn hele leven door met het zoeken naar de graal. Toen hij naar zijn eigen kasteel terugkeerde trof hij daar dezelfde bedelaar aan die hij bij zijn vertrek minachtend had behandeld. Toen hij het juiste deed, wat hij doen moest toen de geest van hulpvaardigheid over hem kwam, pas toen maakte Christus zich bekend. 

```
Hij brak zijn enige korst brood in tweeën,   
stootte het ijs stuk aan de oever van de beek   
en gaf de melaatse te eten en te drinken.   
```

De Redder stond voor hem en zei: ‘Dit is mijn lichaam en dit is mijn bloed.’ 

```
Het heilige Avondmaal wordt inderdaad gehouden   
als wij delen waar iemand anders behoefte aan heeft.   
```

Niet wat wij geven, maar wat wij delen telt. Zij die alleen maar uit hun overvloed geven van de dingen die zij toch niet nodig hebben, de dingen die hun tot last zijn en die ze helemaal niet missen, weten niet wat geven is. De gift zonder de gever is leeg. Dat is het punt. Alleen als wij onszelf geven zijn onze gaven waardevol. ‘Er is geen groter liefde dan je leven te geven voor je vrienden.’ Joh. 15:13. Dat betekent niet een eenmalige handeling om je leven op te geven voor een vriend, maar het is een voortdurende zelfopoffering. ‘Ik was hongerig en je gaf mij te eten; ik had dorst en je gaf mij te drinken; ik was ziek en je hebt mij bezocht.’ Dat is het enige dat vereist wordt. Dat wij dat mogen leren, vrienden. 

Iedereen kent dat versje over het laten schijnen van ons licht waar wij zijn. 4 Niet iedereen kan een ster zijn; iedereen kan ook niet schitteren; iedereen kan ook geen leider zijn; maar iedereen kan wel een kleinigheid doen; toch wel zijn eigen kaarsje aansteken en daardoor iets van de duisternis in zijn of haar onmiddellijke omgeving verdrijven. Dat is alles wat wij te doen hebben. Als wij dat maar vaak doen zullen wij zien dat die kaars als een vlammende ster is, die ons bij zijn terugkeer naar Christus leidt. Dan zullen wij hem beslist kennen, want wij zullen van binnenuit het antwoord horen. Er wordt gezegd dat wij hem zullen kennen, omdat wij aan hem gelijk zullen zijn. Omdat hij geen stoffelijk lichaam heeft om in terug te komen, moeten wij dat zielenlichaam, dat soma psuchicon ontwikkelen, zodat als hij terugkomt, wij hem, gekleed in dat gouden bruiloftskleed, mogen ontmoeten. 

() - 4 Als kaarsjes in de nacht. Kinderliedje. De Engelse tekst is van Susan Bogert Warner 1829 -1889 en de melodie van Edwin Othello Excel 1851-1921. 

EINDE 